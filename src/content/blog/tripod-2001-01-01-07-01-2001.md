---
title: "07.01.2001"
pubDate: "2001-01-01"
source: "tripod"
category: "internet"
original_file: "/writings/internet/2001/07.01.2001.html"
---


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

חברים וחברות יקרים,
יש רגעים שאני ממש מתבאס מזה שאני חי פה במדינת ישראל. האם זה הרגע שיורדים
מהאוטובוס שמגיע לאולם קבלת הנוסעים בבן גוריון וכולם מתחילים לרוץ? לא. האם זה
הקטע שבו מישהו נדחף לכם בתור במשרד הפנים? לא. האם זה כשאני קורא בעיתון על
היוזמה הגאונית להגדיל את מספר חברי הכנסת ל- 180? טוב, אולי קצת. אבל בעיקר זה
קורה כשאני רוצה להזמין דברים מהאינטרנט.

מה לעשות, ואני חובב
גדול של סרטי קווין סמית' ("דוגמה", "מוכרים בלבד",
"עכברי קניונים", "לרדוף אחרי איימי"), ולקראת יציאת סרטו
הקרוב "ג'יי וסיילנט בוב מכים שנית" (בטח יתרגמו את זה "אמריקן
ג'יי") החלטתי לקנות לי קצת חולצות של הסרטים שלו.

ניגשתי אחר כבוד
לאתר בשם Jay and Silent’s Bob Secret Stash, שבו אפשר לקנות את כל
המרצ'נדייזינג של סרטי קווין סמית' (זו גם חנות אמיתית, בניו-ג'רזי).

אז באתי לאתר,
הזמנתי שתי חולצות (אפשר גם להשיג שם דברים חתומים על ידי קווין סמית' עצמו), 15$
כל אחת, וציפיתי בחדווה לפתק הקטן מהדואר שמבשר לי על חבילה.

אבל לא. יום לאחר שהזמנתי
קיבלתי מכתב מנומס מאחד בריאן ג'ונסון, שמבשר לי ביבושת כי עקב "מקרים רבים
של גניבה", הם לא שולחים יותר לישראל. בירור קצר העלה שכחמישים אחוז
מהמשלוחים שהם שולחים לישראל לא מגיעים ליעדם. תוסיפו לזה את התופעה המלבבת של
כרטיסי אשראי מזויפים, ויוצא שלא משתלם להם לשלוח יותר לארץ. ככה ישראל נכנסה
לרשימה המכובדת של ארצות שלהם האתר לא שולח סחורה (יחד עם סינגפור ודרום אפריקה).

בסוף נאלצתי להזמין
את החולצות מ- Graphitti Designs, איפה שעולה חמישה דולר יותר לחולצה (עדיין לא
קיבלתי מהם מכתב שיש בעיות, אז אני מקווה לטוב).

אני רוצה לפנות
שנייה לכל החארות שגונבים משלוחים ו/או מזייפים כרטיסי אשראי. די כבר! לא מספיק
שהמצב בארץ קשה, אין תיירים ואין Old Navy? אתה חייבים להוסיף לזה עוד?
אתם דופקים את כולנו. חלאס!

 

המחבוא של ג'יי
וסיילנט בוב - [www.viewaskew.com/jsbstash](http://www.viewaskew.com/jsbstash)

 

הטריילרים לסרט הבא
של קווין סמית' (קורעים מצחוק) – [http://viewaskew.com/jsbsb/trailer2](http://viewaskew.com/jsbsb/trailer2)

 

סקירה על קווין
סמית' ב"עין הדג" - [www.fisheye.co.il/story.php3?id=427](http://www.fisheye.co.il/story.php3?id=427)

 

אתר שכן שולח חולצות
לארץ (בנתיים) - [www.graphittidesigns.com](http://www.graphittidesigns.com/)

 

לסיום – לא נשאיר
אותכם בלי אתר שניים לשבת, נכון?

נכון.

אתר המציג את כל
התמונות שזכו עד היום בפרס פוליצר לצילום, אולי פרס העיתונות הכי יוקרתי שיש –

[www.newseum.org/pulitzer](http://www.newseum.org/pulitzer)

 

ובהמשך לגל
הנוסטלגיה הטלוויזיוני השוטף אותנו, הנה האתר של "דגראסי – הדור הבא",
שהתחילה לשדר לפני מספר שבועות. לפרק הפתיחה הגיעו כוכבי העבר, ג'ואי, קייטלין,
סנייק. אוח, אוח, נערות חטיבת ביניים קנדיות...

_[www.degrassi.tv](http://www.degrassi.tv/)___

 

 












 |