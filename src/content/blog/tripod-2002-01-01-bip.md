---
title: "Bip"
pubDate: "2002-01-01"
source: "tripod"
category: "tv-reviews"
original_file: "/writings/2fg/TV/2002/Bip.html"
---

**


 





 | [.portfolio](../../../../Portfolio.html) 
 | [.writings](../../../fog0000000017.html) 
 | [.bio](../../../../bio/fog0000000019.html) 
 | [.links](../../../../links/fog0000000097.html) 
 | [.blog](../../../../blogIndex.html) 
 | [.home](../../../../Home.html) 





 |



 |


 |

**Sat, 06 July 2002**

@כותרת:

צחוקים
פה**

 

@משנה: עם צירוף שי ודרור
לשורותיו, ערוץ "ביפ" מכריע סוף סוף בשאלה מה עדיף – כבלים או לווין (התשובה
במהופך)

 

@רציף:

מנויי הלווין הם חבורה קנאית,
שלא לומר פנאטית (כמעט כמו חברי התנועה החדשה של ביילין. הנה טיפ לעתיד – כשאתם
מקימים תנועה, אל תקראו לה על שם אחד מסדרות הטלוויזיה הגרועות של כל הזמנים. עניין
של נאחס). לא לחינם רבים מכנים אותם "השבט". כאשר בא מישהו מתלבט ושואל את השאלה
הנצחית "מה עדיף, כבלים או לווין" (שאלה עתיקה רק יותר מהשאלה "למה דליה איציק?")
הם מוכנים מיידית בשליפה עם סקירה מלאה, מחולקת לקטיגוריות – סרטים, ספורט, ג'יי
לנו נגד יצפאן, ערוץ ההיי-טק נגד ערוץ 8 וכו' עד שהתוהה הצעיר ממהר להחליט את
ההחלטה הנכונה (או מתאבד, מה שבא קודם). הגישה אומרת – אם זה מישהו שרוצה יצפאן,
שיישאר בכבלים. אנחנו הולכים על ג'יי לנו (האב הגאה לדוגמא, מעדיף למות מאשר לראות
תכנית בעברית. מצד שני – הוא באמת חושב שלוני יודע מה הוא עושה במכבי, אז לכו
תבינו). כל הנימוקים האלה תפסו עד השבוע, כי עם עליית התוכנית החדשה של דרור רפאלי
ושי גולדשטיין השלימו בכבלים את המהפך, שהפך את "ביפ" מעוד ערוץ נוער מבולבל ותמוה,
לערוץ הכי שווה בטלוויזיה (חוץ מערוץ הקניות כמובן, אבל צריך להיות בשביל זה במצב
רוח מיוחד, אם אתם מבינים למה אנחנו מתכוון). שלא תבינו אותנו לא נכון. התוכנית של
שי ודרור לא מחדשת כלום ממה שהם עשו בערוץ 2 עם "זו ארצנו". עדיין יש את אותם
מערכונים דלוחים, שיחות תמוהות, פרובוקציות בועטות אבל מעל לכל – פעם בכמה זמן יש
להם יציאות שייכנסו לפנתיאון של ההומור הישראלי. "עופרה גמורה" ו-"ג'אווה ג'אווה
פרוקסי" יכולים לעמוד בכיף ליד "קנטטה לשווארמה". אז גם ב"ביפ" יש את אותו דבר, אם
לשפוט על סמך שתי התוכניות הראשונות (מה לעשות, צריך להוריד מדור ביום שלישי
בערב).

אבל, אם נסתכל על התוכנית של
שי ודרור בהקשר של כל ערב השידורים, נראה שבעוד המקביל הלווייני שלו, YTV, הולך
ומאבד את עצמו לדעת (100 שקל למי שיצליח להסביר את ההגיון בסדר השידור של
"פארסקייפ" ו-"הקונפליקט האחרון", ו- 1000 שקל למי שיצליח למה "וואי בלילה" עדיין
משודרת), "ביפ" בנו ערב שידורים שפשוט אי אפשר לנצח – "באפי", "סימפסונס", דרור ושי
וה-"דיילי שואו" אחד אחרי השני ברצף. מה עוד אפשר לבקש? כשיש ערב כזה, כואב הלב
להעביר לערוצים אחרים. חברים באו ואמרו לנו (כן, עדיין יש לנו חברים. אלה שלא קפא
להם התחת בחתונה) – למה לשי ודרור לעבור לערוץ זניח כמו "ביפ" אחרי שהיו כבר בשיא
הפריים טיים של ערוץ 2? התשובה – כי ב"ביפ" שי ודרור הם העוגן. הדובדבן. הם הולכים
לעשות ל"ביפ" את מה שיצפאן עשה לערוץ 3 בכבלים. אלא אם כן הולך לקרות משהו מפתיע –
התשובה לשאלה ההסטורית היא – כבלים. בלי להסס. בקשר לשאלה על דליה איציק – אין לנו
מושג.

 











 |