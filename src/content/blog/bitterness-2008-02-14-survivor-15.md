---
title: "דו&quot;ח הישרדות, 14.2.2008"
pubDate: "2008-02-14"
source: "bitterness"
original_id: 122
slug: "survivor-15"
---

הפי ולנטיינז דיי! במיוחד לעידן שהגעגועים למושיק גורמים לו לעמוד לבד ולהתייפח מתחת לזרם המים השוצף כמו אחרונת סצינות הבחורה המתייפחת במקלחת. 

**ציון מקס: 2-2.5** 
 - ** **חברים, אין דרך יפה להגיד את זה, אבל סבאנה מורכת מאוסף של מוגבלים רגשית, נעדרי כל חוש הומור, פרנואידים ומתגעגעים בצורה פתטית למנהיג שכבר לא יחזור. בקיצור - אשכנזים.
 - בג'בארו לעומת זאת - צהלה ושמחה. סשן הצחוקים של נעמה ומרינה על "ראוי / לא ראוי" היה מצחיק במיוחד. כמעט מצחיק כמו אוסף תמונות התועבה של מרינה שהגיעו לידי הבלוג (דפדפו, דפדפו למטה)
 - שימו לב - משימת הדגים (או יותר נכון הפרס שלה) היה טריק קלאסי של "הישרדות". נותנים משימת פרס ממש שווה, אומרים למנצח לבחור מי הולך איתו/איתה ואז שולחים אותם למקום מרוחק לחגוג. זה משיג שתי מטרות - מצד אחד זה גורם לאלו שלא נבחרו להתמרמר (במיוחד אם המנצח היה בברית שלהם) ומצד שני זה מאפשר למנצח ואלו שאתו לכרות בריתות/לתכנן וכו'. בשביל שזה באמת יעבוד צריכים לקרות שני דברים - הפרס צריך להיות שווה, והחבורה צריכה להתרחק. אבל פה זה הישרדות ישראל, אז המנצחים הרחיקו עד מאחורי העץ. 
 - למרות זאת - הפרצוף של יעל כשהיא אכלה אורז היה שווה הרבה.
 - ביום שבת - האריה הזקן נגד העגל הצעיר. מצד אחד - מושיק כבר ניצח פעם אחת. מצד שני - נראה שמה זה בא לו כבר להתחפף הביתה.
 - לגיא יש חסינות (מי אמר שהוא לא יכול לזכות בכלום?) ועכשיו נשאלת השאלה - מה יהיה בשבת? איזה סוג של אתגר כוח כפול? איכשהוא החסינות הפכה לקצת פחות חשובה, לפחות עד שהמסגרות של השבטים יישברו.

 

[](http://www.flickr.com/photos/7777143@N06/2264177983/)