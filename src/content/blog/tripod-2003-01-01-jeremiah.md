---
title: "Jeremiah"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/Jeremiah.html"
---

**


 





 | [.portfolio](../../../../Portfolio.html) 
 | [.writings](../../../fog0000000017.html) 
 | [.bio](../../../../bio/fog0000000019.html) 
 | [.links](../../../../links/fog0000000097.html) 
 | [.blog](../../../../blogIndex.html) 
 | [.home](../../../../Home.html) 





 |



 |


 |

**Fri, 02 May 2003**

@כותרת: **

**דילן הלוחם בדרכים**

** **

@רציף:

אחת השאלות החביבות על חולי טלוויזיה רציניים הוא "מיהו אלוהים?", לא, לא האלוהים של אורבך וסבאג, האלוהים של הטלוויזיה. הרבה אוהבים להגיד "ג'וס וודון" (היוצר של באפי קוטלת הערפדים), הרבה נוהגים להישבע בנקיטת חפץ שמדובר בפרנק פונטנה (היוצר של "רצח מאדום לשחור"), ויש אפילו, אם לשפוט לפי נתוני הרייטינג שמשוכנעים שמדובר ביהורם גאון. כולם טועים, למרות שאלו שאומרים ג'וס וודון די קרובים. איבנובה היא אלוהים. יותר נכון – האיש שיצר את איבנובה, ג'יי מייקל סטרזינסקי (ג'מס, בקיצור). גמס. יצר את אחת מסדרות הטלוויזיה המדהימות אי פעם – "באבילון 5", סדרת מדע בדיוני עם יותר עומק מארבעים עונות של "סטאר טרק", יותר אפלה מ"אנג'ל", ויותר דברים רוחשים מתחת לפני השטח מהקישון. מאז "באבילון 5", סטרזינסקי ניסה להרים שתי סדרות המשך, שאיך נאמר זאת בעדינות – היו מחורבנות.

אבל איך אומרים אצלנו בשכונה – פעם שלישית קובעת, ונראה שהנסיון השלישי של ג'מס מאז באבילון הוא סדרה מאוד ראויה, ולמקרה שלא הגעתם אליה בגלל השעה – מדובר בסדרה "ג'רמיה", שהפציעה בערוץ 3 בשבת שעברה.

כוכב הסדרה הוא לא אחר מאשר לוק (יש לי שתי הבעות פנים) פרי, הזכור לנו כדילן מקיי מ"בברלי 90210", ולמועשרים תרבותית ככומר קלוטייה ב"אוז" (מי אמר "השרוף" ולא קיבל?). כמו ב"בברלי", גם פה פרי עסוק כל הזמן בחיפוש אחר אבא שלו, רק שב"ג'רמיה" אבא שלו, יחד עם האבאים של כולם (והאמהות של כולם, למה להפלות) מת לפני חמש עשרה שנה, במגיפה גדולה שהרגה את כל המבוגרים. בעולם שבו כולם ילדים ו/או אנשים שהיו ילדים לפני חמש עשרה שנה (קצת כמונו) פרי מסתובב יחד עם פליט סדרות אחר – מלקולם ג'מאל וורנר, ששיחק את ת'יאו ב"קוסבי" (לא, מותק, הוא לא מת. זה לירוי שמת). ביחד שניהם מנסים מצד אחד להביא את בשורת הסדר החדש לעולם הרוס, ואם אפשר – למצוא בדרך את אבא של דילן, אה, סליחה, ג'רמיה.

אחרי שראינו בקושי שני פרקים, הסדרה לא נראית מבטיחה יותר מדי, אבל אם יש משהו שג'מס לימד אותנו, זה שדברים טובים לוקחים זמן. היכולת שלו לבנות עולם לאט לאט, עם המון פרטים לא חשובים לכאורה שמצטרפים למזימות שנגלות רק הרבה אחר כך הוכחה כבר ב"באבילון" ומקורותינו שמעבר לים מוסרים שהסדרה הזאת לא מביישת את הפירמה. נכון, לוק פרי פה, ואנחנו לא אוהבים אותו, אבל עדיין – סדרה חדשה של ג'מס (נשמע כמו שם של נהג פרטי), עם סיכוי לא רע להתפתח לסדרה מצוינת. לא לחובבי מדע בדיוני בלבד.

 

 











 |