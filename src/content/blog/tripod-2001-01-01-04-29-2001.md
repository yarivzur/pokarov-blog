---
title: "04.29.2001"
pubDate: "2001-01-01"
source: "tripod"
category: "internet"
original_file: "/writings/internet/2001/04.29.2001.html"
---


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

קוראי המדור הוותיקים וודאי
זוכרים שפעם היתה במדור פינה בשם "אתר הבית", אשר סקרה אתרים על פי
הקריטריונים הבאים – בעברית ולא של אנשים פרטיים. אז לא, הפינה לא חוזרת (עבר
זמנו, בטל קורבנו, וכו'), אבל היום נעשה ספיישל של אתרים כאלה. בגלל שאלה לא אתרים
מסחריים, אני אשתדל להימנע משיפוטים ערכיים ואסתפק בלהביא רשימה של אתרים כאלה
שנחתו על שולחני לאחרונה. זה קצת יצא כמו רשימת מכולת, אבל אני מבטיח שכל אחד ימצא
פה לפחות אתר אחד שיעניין אותו. מי שלא – שיפנה אליי.

 

האתר הראשון שלנו היום הוא
אתר מסחרי קמעט בשם "אושר" ([www.osher.co.il](http://www.osher.co.il/)) של אתי ושלומי סנדק. הוא מגדיר את עצמו כ"האתר לסגנון חיים
אלטרנטבעי" (שגיאת הכתיב במקור), ואתם יכולים ללמוד בו כל מה שרציתם לדעת על
צ'אקרות, קריסטלים וצילומי הילות. פצצות לגבות.

 

האתר "המסכה" ([www.geocities.com/demasks/](http://www.geocities.com/demasks/)) הוא אתר לוידויים, קצת בדומה לאתר האמריקאי עליו כתבנו כאן בעבר
([www.notproud.com](http://www.notproud.com/)). יש בינתיים רק שלושה וידויים (שאחד מהם גנוב מ"טווין
פיקס", אבל לא נורא). סלח לי אבי, כי חטאתי.

 

למרות שהבטחי בלי שיפוטים, את
האתר הבא אני אוהב במיוחד. "שער המוסיקה לגולש" ([www.acid.co.il](http://www.acid.co.il/)) נוצר על ידי בחור בן 16 בשם אדם שמוס, ומטרתו לשמש כפורטל לחובבי
המוסיקה בכלל, עם דגש מסוים על חובבי מוסיקה אלקטרונית בפרט. ראיונות, תוכנות, mp3-ים וכד'. מאוד מושקע.

 

"קבוקים" ([http://zap.to/kabukim](http://zap.to/kabukim)) הוא אתר של אורי אופיר ורותם הרשקוביץ. האתר מציג מבחר מפרי עטם,
וכנראה יתאים לאנשים שהם איפושהוא בין סוף התיכון לתחילת הצבא. סקרים, סיפורים
והפינה המשעשעת – "תן שם למלחמה".

 

גיא עולמי הוא צלם ישראלי די
ידוע, ויש לו גם אתר עם יצירתו. הרבה מאוד תמונות שראיתם ואהבתם ובכלל לא ידעתם
שהם שלו תוכלו למצוא באתר – [www.guy-olami.com](http://www.guy-olami.com/). אישית – אני מאוד אוהב הרבה מהתמונות שלו, וגם את האתר. לא
תתאכזבו.

 

ולבסוף, נציג לאתרי המעריצים
ברשת – אתר המוקדש לערן צור, אחד הזמרים החביבים עליי (עוד מימי
"טאטו"). יוצר האתר, אסף, מסביר כי הקים את האתר כי חברת התקליטים טרם
עשתה זאת. בכל מקרה, אתר מאוד מושקע ומעוצב. מעניין לראות מה מעריץ מסור יכול
לעשות - [http://kracked.com/~zur/](http://kracked.com/~zur/)

 

זהו. בשבוע הבא נחזור לשגרה
עם המשך עלילות ה- FBI. שבת שלום.












 |