---
title: "04.01.2001"
pubDate: "2001-04-01"
source: "tripod"
category: "internet"
original_file: "/writings/internet/2001/04.01.2001.html"
---


 

 

יש לנו השבוע מטעם מיוחד
לחובבי הקונספירציה. תשאלו את עצמכם מי מנהל את העולם? התשובה הברורה מאליה הנה שר
התקשורת החדש רובי ריבלין, אבל זה כל הקטע בקונספירציה. שמה שאתם חושבים הוא פשוט
לא נכון. מי שמנהל את העולם הנה וועידת בילדברג. כן, כן. מסתבר שמזה חמישים שנה
נפגשים להם כל מנהיגי העולם בסתר, יחד עם אילי העיתונות הגדולים (בגלל זה גם לא
תקראו על זה בעיתון) ומעל משחק פוקר טוב קובעים את גורל העולם. מפחיד? הפרטים
המלאים ב- [www.bigissue.com/london/articles/0006.htm](http://www.bigissue.com/london/articles/0006.htm), שלא תגידו שלא אמרנו לכם.

 

ומעניין לעניין לאותו עניין,
כדאי שתשבו לפני שאתם קוראים את זה, אבל הוועד האולימפי הבינלאומי אישר לכתבי
ספורט של אתרי אינטרנט לסקר את אולימפיאדת החורף הקרבה עלינו לטובה בסולט-לייק
סיטי. כל זה בא אחרי בלאגן שהיה באולימפיאדה האחרונה בסידני כשמתוך 22,000 אישורי
עיתונות (אפילו מאיר אינשטיין קיבל) ניתנו לעיתונאי אינטרנט בדיוק אפס אישורים. אז
החל מהאולימפיאדה הקרובה בפברואר, נוכל לקרוא דיווחים און-ליין על התחרויות, עם
דגש על 'קרלינג', הספורט החביב עלינו (כן, זה עם המטאטאים).

למאמר המלא - [www.thestandard.com/article/display/0,1151,22566,00.html](http://www.thestandard.com/article/display/0,1151,22566,00.html)

 

ולסיום – קצת זוועה. לא, לא
מדובר ברעיון שרובי ריבלין יהיה שר התקשורת, אלא בזוועה של עיצוב פנים. לא יודע מה
אתכם, אבל המטבח בדירתי השכורה הוא בגוון ירוק פורמייקה, שמשום מה היה נחשב אופנתי
בשנות ה- 70. הגיע הזמן להודות באמת – נראה כאילו כל הסמים שאנשים לקחו בשנות
השישים התחילו להשפיע באמת רק בשנות ה- 70, והדברים שנעשו אז בשם העיצוב ראויים
לדיון מיוחד בבית הדין לפשעי מלחמה בהאג. האתר הבא - [www.lileks.com/institute/interiors](http://www.lileks.com/institute/interiors), מנסה לתעד איך זה נראה אז, בצירוף ניתוחים שנונים. אם משהו
מהתמונות האלה דומה למה שיש לכם בבית – זה הזמן לעצב מחדש. המלצה אישית – שום דבר
שמיכל נפט וגפרור לא יפתרו.

 












