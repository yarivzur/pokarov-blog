---
title: "RafiReshef"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/RafiReshef.html"
---

**


 










 |



 |


 |

**Fri, 17 January 2003**

@כותרת: **

**ראש בקיר**

 

@ביניים:

קח ביס מהתוכניות הקודמות של רפי רשף בטלוויזיה. לא טעים! קח את התוכנית החדשה שלו – כולם יגידו "תביא ביס!"

 

@רציף:

פתגם צ'כי עתיק אומר "נחישות זו מילה אחרת לחוסר הפקת לקחים" (כן, גם לצ'כים יש פתגמים. חשבתם שהתרומה שלהם לאנושות מסתכמת בבכרובקה?). רפי רשף, אולי אחד מאנשי הרדיו הכי גדולים שקמו לנו אי פעם, הוא הדוגמה המושלמת. האיש עשה עד היום שתי גיחות טלוויזיוניות, כשהאחת מביכה מהשנייה (שהיתה די מביכה בזכות עצמה). הייתם מצפים שבן אדם שלא מצליח לו בתחום אחד, והכי מצליח לו בתחום אחר, יבין את הרמז ויישאר במה שטוב לו, אבל מה לעשות – אנחנו דפוקים בקטע הזה. כמו שבנות תמיד רוצות את מי שרע אליהן, ככה כנראה לרשף בוער בלב הצורך לעשות טלוויזיה. מצד שני – הוא הפיק לקחים מההרפתקאות הקודמות שלו על המשך, וויתר על כל קונספט הפאנל, ואפילו לא ניסה לפתח שעשעועון חדש שמבוסס על כיסא ריק שמתיישב בו זמר. במקום זאת אמר לעצמו רשף – "ואללה, למה שאני לא אעשה תוכנית קובי מידן? היש רגיש ממני בכל הפלך?". אז נכון, אין רגיש מרפי בכל הפלך, והיכולת שלו לדובב פוליטיקאים ואפילו בני אדם הגונים ידועה לכולם, והתוכנית החדשה שלו משקפת את זה. בנתיים קיבלנו תוכנית אחת, מן מתאבן שכזה, לקראת התוכנית האמיתית שתעלה עוד חודשיים, בה הוציא רשף מפוליטיקאי משופשף דברים שדן מרגלית ו/או נסים משעל לא היו מוציאים מהם גם בשנתיים של דפיקות על השולחן, אין ספק שיש משהו בקונספט הזה, ושסוף סוף רפי רשף מצא את הנישה שמתאימה לו בטלוויזיה.

עם זאת, אנחנו חייבים לשאול (עניין של אופי מחורבן), למה שמישהו ירצה לראות את אריק שרון מספר על ילדותו, או את עמרם מצנע מספר על נכדו לכולם הרי ברור שהם באים לרשף כי זה זמן מסך בחינם, לכולם ברור שהם יספרו בדיוק מה שהם ירצו לספר ולא מילה אחת יותר, ולכולם ברור שהם "יחשפו" איזו שהיא חולשה שלהם שתיראה טוב. כמו האנשים שנשאלים בראיון עבודה "מנה תכונה אחת שלילית שלך" (מי המציא את השאלה המפגרת הזאת? מי?!), ועונים "אני יותר מדי פרפקציוניסט". מצד אחד זה רע, אבל מצד שני זה מה זה טוב. רשף צריך עוד ללמוד, מה שקובי מידן הפנים מזמן, וזה שמידת הסלבריטאות של המרואיין, לא הופכת את הראיון ליותר מעניין (מי אמר "פגישה לילית עם ג'יין פונדה"?). טוב יעשה רשף אם ייקח במקום זאת אנשים שבאמת אכפת לנו מה יש להם להגיד. ולא, לימור לבנת זאת לא דוגמה טובה.

 

 











 |