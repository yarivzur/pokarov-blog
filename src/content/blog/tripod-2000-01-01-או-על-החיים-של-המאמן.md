---
title: "או על החיים של המאמן"
pubDate: "2000-01-01"
source: "tripod"
category: "sports"
original_file: "/writings/sports/Articles/fog0000000078.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Tue, 24 August 1999**

 

:: אשדוד ::**

** **

ביום שני ידרימו החבר'ה של
אברם גרנט לעיר הנמל אשדוד לעוד משחק שעל הנייר הם היו אמורים לנצח. הבעיה היא
שהנייר לחוד, ומכבי תל-אביב של העונה לחוד, זה כבר המשחק השלישי שעל הנייר הם היו
אמורים לנצח. מה מתוך זה הם ניצחו יודעים כל האוהדים. החדשות הטובות לאוהדי הכחול-צהוב
– מכבי רק במינוס 3 נקודות! האליפות
מסביב לפינה. עוד חדשות טובות –
באשדוד עוד לא צעקו השנה "מסוממים". החדשות הרעות – נסים בכר, מאמן מועדון ספורט אשדוד לא מתכוון להיות זה שיספק
למכבי את אנחת הרווחה שהיא כל כך מחכה לה.

 

נסים בכר, ברכות על הפתיחה הבכלל לא
רעה של הליגה.

תודה רבה. תראה, אנחנו
שמנו הרבה משקל על שני משחקי החוץ האלה. עוד מרגע שידעתי את ההגרלה, הדגשתי את
המשחקים האלה, וכמה חשוב לנו להוציא מהם כמה שיותר נקודות, כדי למנוע סיבוכים
ובעיות אחר כך. רצינו למנוע לחצים, ובסך הכל, השגנו את מה שרצינו. המשחק של נתניה
היה מאוד טוב מבחינתנו, אבל אלו לא תוצאות שנראה הרבה בפרמייר-ליג. לא תראה עוד
הרבה הפרשי רמות בליגה הזאת.

 

בשבוע שעבר מול כפר-סבא זה הלך לכם
קצת פחות טוב.

כן, כפר סבא באו יותר
מוכנים מנתניה, וגם אנחנו שיחקנו לא טוב.

 

**בשבת אתם משחקים בבית מול
מכבי תל-אביב, אתם תופסים אותם בתקופה חלשה, זה טוב ליהודים או רע ליהודים?**

תראה, אני מסתכל על הצד
שלי. בשבילי – מכבי היא קבוצת צמרת, עם סגל
שחקנים טוב, לא משנה עם כמה נקודות היא מגיעה למשחק. עם מכבי, אי אפשר לדעת מתי
מכבי יתפרצו. צריך להתייחס למשחק הזה במלוא הרצינות, וזה מה שאנחנו עושים.

 

אתם מתכננים משהו מיוחד כדי לעצור את
קוביקה הבלתי-נלאה?

תראה. ברור שחייבים לתת
יחס מיוחד לקוביקה. הוא עדיין, ולפי דעתי היה גם בשנה שעברה, החלוץ הכי טוב בארץ.
מטבע הדברים לשחקן כזה תמיד יהיה שומר, שייצמד אליו כל המשחק.  אי אפשר לקחת סיכון עם חלוץ ברמה כזאת.

 

היו רגעים בשבת שנראה היה כאילו נתניה
שמרו עליו עם שלושה שחקנים

לא צריך להגזים. אנחנו לא
נשמור על קוביקה עם שלושה שחקנים. צריך להבין שנתניה באו ביום שבת עם מטרה אחת – לצאת עם נקודה. הם הסתגרו בחצי המגרש שלהם, לא עברו
את החצי, לא בעטו קדימה, וכמעט לא ניסו לתקוף. מהבחינה הזאת – הם עמדו במשימה שלהם. הקבוצה שלי לא יכולה לשחק ככה. יש לנו קבוצה
מאוד התקפית, עם קשרים אופנסיביים. אנחנו מחפשים את השער, ללכת קדימה. לא תראו
אצלנו בונקר כמו בנתניה.

 

איך אלון חזן משתלב בקבוצה? בכל זאת,
שחקן ששיחק באנגליה, אמור לתרום לכם הרבה נסיון.

אי אפשר לדבר על השתלבות,
כי זאת לא ממש השתלבות, אלון גדל כאן, הוא גם שיחק כאן לפני שנתיים. אלון הוא שחקן
מנהיג, שמשפיע על השחקנים במגרש וגם מחוצה לו. חסרים לנו שחקנים כאלה כאן, ובמובן
הזה אלון נותן לנו תרומה אדירה.

 

**מוכן להמר על תחזית ליום
שני?**

יהיה משחק קשה, משחק שקול.
מכבי תרצה להוכיח שהיא טובה ולצאת מהמשבר שלה. אנחנו ננסה להמשיך עם המומנטום
שלנו, מטבע הדברים. אני לא חושב שזה רציני לדבר על תוצאות מדויקות, ברור שכל מאמן
רוצה לנצח כל משחק. מה שאני כן יכול להגיד לך, שבגלל שזה משחק שמשוחק בלילה שאלו
תמיד משחקים מהירים, ולנו ולמכבי יש מערכים דומים, עם הרבה שחקנים טכניים ברמה
דומה, ככה שזה יהיה משחק מהיר מאוד, במיוחד על המשטח המעולה שלנו. משחק ברמה טובה.
אני חושב שמי שיצפה במשחק בשידור הישיר – לא יתאכזב.

 

עוד אחד שלא ממש מתרגש
מהצרות של מכבי הוא שחקנה הבינלאומי של אשדוד, אלון ("ווטפורד") חזן:

 

**אלון, אתה מרוצה מפתיחת
העונה שלכם?**

אני מרוצה מאוד, כי שני
משחקים אחרונים באמת השגנו ארבע נקודות, ולפחות במשחק הראשון הראנו שאנחנו גם
יכולים לשחק כדורגל טוב, כדורגל חיובי, חבל רק שבמשחק השני שיחקנו פחות טוב, אבל
אני מקווה שבהמשך העונה לא רק נשיג הרבה נקודות, אלא גם נציג כדורגל חיובי.

 

איך אתה משתלב בחזרה בקבוצה, אחרי החזרה
מאירופה? איך ההרגשה?

אני מרגיש טוב, כי סך הכל
אני יודע בדיוק מה מצפים ממני ומה אני מצפה מעצמי, אני השחקן היותר בוגר, יותר
מנוסה פה בקבוצה, אני צריך להוביל את השחקנים היותר צעירים, הפחות מנוסים פה
בקבוצה, ואני מקווה לעשות את זה טוב. סך הכל יש חברה מאוד טובים פה בקבוצה.

 

**ראינו ביום שני במשחק של
בני-יהודה נגד הפועל ת"א שהליגה מטורפת. קבוצה כמו בני-יהודה שהתקציב שלה לא
מממן את תקציב הג'ל של סימרוטיץ' מפתיעה את הפועל. אתם מתכננים הפתעה כזאת למכבי,
או שלנצח את מכבי עכשיו זו לא הפתעה?**

תראה אני לא חושב על
מונחים של כדורגל מטורף, או הפתעה למכבי תל אביב. מכבי קבוצה טובה, ולמרות אולי כל
הפערים הכלכליים או האיכותיים, אנחנו באותה הליגה, ובאותה הליגה, הכל יכול לקרות.
אני בהחלט חושב שהקבוצה שלי יכולה לנצח את מכבי תל אביב, ויותר מאמין ורוצה שזה יקרה.
קודם כל, אנחנו בטוח לא נשחק כמו מכבי נתניה נגד מכבי תל-אביב, לא משנה מה התוצאה
תהיה, אבל למען האמת אני די מבין את נתניה, זו היתה קבוצה שהיתה מתחת לקרשים, כל
המדינה רק חיפשה למחוץ אותה על מה שקרה. קבוצה שפחדה להרים את האף מתחת לאדמה.
הנקודה שהם השיגו עכשיו תביא להם המון המון בטחון, ואני בטוח שנתניה תציג כדורגל
הרבה הרבה יותר טוב ממה שהם הציגו עד עכשיו.

 

**אתם מסוגלים לשחק כדורגל
כזה?**

שוב פעם, אני לא מסתכל על
מה שהיה בשבת בין נתניה ותל-אביב בתור שיטת משחק, זה מצב מסוים שקבוצה נלחצת ובאה
ומשחקת, למרות שזו רק פתיחת הליגה, על החיים שלה

 

# או על החיים של המאמן

המאמן זה הבן-אדם האחרון
שצריך לשלם שם את המחיר. מוטי איווניר זה הבן-אדם האחרון. האוהדים, מה שהם רוצים
הם רוצים, אבל אני חושב שמוטי צריך לקבל הרבה קרדיט על השנה הזו, כי מה שקרה
נגדנו, אני לא חושב שאפשר להאשים אותו, אפילו לא בקצת. זה לא שהתפוצצנו על המגרש,
זה לא קשור. אם השחקנים היו רצים מולנו כמו שהם רצו מול מכבי, זה בטח לא היה מגיע
לתוצאה כזאת. הם פשוט עמדו נגדנו.

 

# אלון, מה עם העתיד? לאן אשדוד רוצה להגיע?

אני בטוח שאם תשאל עשרה
אנשים במועדון, לכל אחד יהיו תכניות אחרות, אני רוצה להיות הרבה יותר ריאלי ולחשוב
או לפנטז על דברים יותר מוחשיים פה. אני רוצה שבשנה הזו ובשנה הבאה אנחנו נתקע יתד
חזקה בליגת העל, נציג כדורגל חיובי כי זה הרבה יותר חשוב מהכל, שנגרום לקהל פה
בעיר לחזור ולמלא את האצטדיונים שבת אחר שבת, או ראשון אחר ראשון, שני אחר שני, מה
שלא יהיה השנה, ובהמשך הדרך, מי שרוצה להגיע לדברים יותר רציניים, צריך להשקיע
בתשתית, ואם אנחנו נהיה קבוצה מסודרת, מאורגנת, קבוצה שתהיה לה קצת מסורת בליגה,
שנדע שאנחנו לא צריכים לחשוב לרגע על מאבקי תחתית, אז אולי יהיה אפשר לחשוב טיפה
יותר קדימה, אבל רק בעוד שנתיים.

 

# מוכן להמר על תוצאה לשבת?

לא,
לא, מה פתאום להמר. אני צריך לבוא ולשחק, לא להמר.

 












 |