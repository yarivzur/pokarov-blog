---
title: "12.07.2000"
pubDate: "2000-12-07"
source: "tripod"
category: "internet"
original_file: "/writings/internet/2000/12.07.2000.html"
---

**


 

 **

**::
??? ::**

פעם
פעם, בשנים החשוכות אותן ביליתי בצבא, הגיע מפקד חדש ליחידה. תאמינו או לא, הוא
היה מפקד נאור שניסה ללמד אותנו שיטות ניהול מתקדמות. אחת המילים החביבות עליו
היתה "סינרגיה". הרעיון היה לקחת כמה מרכיבים בארגון, ולגרום להם לשתף
פעולה כך שהשלם גדול מסכום חלקיו. היום אני אביא לכם דוגמה לסינרגיה באינטרנט, פה
בארצנו הקטנה.

נתחיל ב- eMap.co.il. eMap עושים מפות באינטרנט, ומההתחלה הבינו שבשביל לשרוד – צריך לקוחות
שמשלמים. תסתכלו היום על רשימת הלקוחות שלהם (כל הפורטלים הגדולים חוץ מוואלה!,
ועוד חברות רבות ומכובדות) ותבינו שהם למעשה השיגו שליטה בשוק.

נמשיך ל- Metropolis.co.il. אתר בילויים ישראלי, המכיל מידע על הצגות, סרטים, הופעות וכד'.
אתר נחמד, שאפשר להתעדכן בו בצורה יום-יומית. ולבסוף – FishEye.co.il, אתר ביקורות סרטים, שאם אני אכתוב עליו עוד פעם דברים טובים
אנשים יחשדו שיש לי שם מניות (אין לי. באופן כללי אין לי מניות. לא טוב לאולקוס).
עכשיו – תקחו את כל שלושת האתרים האלה ביחד, תחברו אותם ותקבלו סינרגיה. מה זאת
אומרת? כשאתם קוראים ביקורת סרטים ב- FishEye, מופיע
לכם אייקון קטן למטה, שמחבר אותכם למטרופוליס, שמחובר ל- eMap,
מה שמאפשר לכם לקבל מפה עם בתי הקולנוע שמציגים כרגע את הסרט שלפני רגע קראתם את
הביקורת עליו. כל כך פשוט, כל כך נוח. עכשיו תחשבו שהייתם יכולים ללחוץ על האייקון
של בית הקולנוע המבוקש ולהזמין כרטיסים... אירופה. בכל מקרה, אנחנו בדרך הנכונה.
האתרים שילמדו לעבוד יחד ולתת למשתמשים פיתרון שלם וקל – ישרדו.

אם תחשבו שנייה על Yahoo!. למה הם שולטים בשוק? יש לזה הרבה תשובות, אבל התשובה שלי היא שהם
יודעים לשלב טוב את הדברים שהם עושים. Yahoo Messenger,
(ה- ICQ שלהם, לפטריוטים מביניכם) משולב בצורה מדהימה באתר. אותו דבר AOL. מי ייתן וגם בארצנו הקטנה נגיע למצב כזה. יאללה סינרגיה.

 

**:: משהו לשבת ::**

עם כל הדיבורים האלה
על מילים לועזיות, לא נשאיר אותכם בלי איזה אתר לשבת. הפעם – אתר על נערה קטנה
וזועמת, ממוצא אסיאתי.  [www.angrylittleasiangirl.com](http://www.angrylittleasiangirl.com/) הוא אתר קומיקס קטן וחביב, שלא היינו טורחים לספר עליו למעט
הכותרת הביזארית משהו, והעובדה שמגוון נערות מתבגרות מספרות שם על הצרות שלהם בשפה
שהיתה גורמת לרובנו להסמיק. צק צק צק.

 

ולבסוף – אני בטח לא
מחדש לכם כלום, אבל ב- Games.com אפשר
לשחק מונופול ברשת, וזה לא רק ממכר מאוד, זה גם כיף גדול.

 












