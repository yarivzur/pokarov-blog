---
title: "08.20.2000"
pubDate: "2000-08-20"
source: "tripod"
category: "internet"
original_file: "/writings/internet/2000/08.20.2000.html"
---

**


 

 **

**:: רק אני וה- ****ADSL**** שלי ::**

במהלך השבוע האחרון
ביליתי ימים רבים במחיצתו של חברי הטוב ע' (למגינת ליבה של אשתו). לא פרץ אהבה
פתאומי גרם לאחווה הגברית הפתאומית אלא העובדה שע' הוא בין ברי המזל שזכו להשתתף
בניסוי ה- ADSL של בזק. למי מאתנו שלא שמע ולא מכיר, ADSL
הוא פרוטוקול תקשורת המאפשר גלישה באינטרנט במהירויות מסחררות נשימה. מזה זמן רב
שבזק מפרסמת את שירותי ה- ADSL
העתידיים שלה ("אינטרנט פי 250", וגו') וכשגיליתי שלע' יש את הפלא מותקן
בביתו, מיהרתי להתנחל לו ליד המחשב. הרשמים אחרי שבוע שימוש מעורבים. נתחיל בדברים
הטובים – הקצבים שאפשר להגיע אליהם עם הדבר הזה מעוררי השתאות הגובלת בעוררות
מינית (זה מה שעושה לי את זה, מה לעשות). הורדנו אינטרנט אקספלורר 5.5 בפחות זמן ממה שלוקח לכם להגיד
"הופה הופה אמריקה אירופה", ראינו חדשות ב- [www.nakednews.com](http://www.nakednews.com/) בלי שום הפרעות, פשוט עונג שבת. ועכשיו – לדברים הרעים: דבר ראשון
ממשק ההתחברות לא נוח בטירוף. כל פעם צריך לבחור ספק שירות אחר (בזק בינלאומי אף
פעם לא עבד לנו. תחי האירוניה), אין IP קבוע
כמו בארה"ב, ואם בטעות לוחצים על כפתור ה"התנתק", זה מחייב לכבות
ולהדליק את המחשב מחדש. איזה כיף. הבעיה השניה עם הסיפור הזה היא שרוב האתרים בארץ
לא ממש תומכים ב- ADSL, יעני – החיבור שלך מהיר, אבל השרתים שלהם איטיים. אז מגיעים
לקצבים חביבים אבל קשה להגיד שנפלנו מהכיסא. בקיצור – לא יודע על פי 250. אולי פי
5. זה לא ממש להגיע לניו יורק בחמש דקות, יותר כמו להגיע לניו יורק ב- 5 שעות, אבל
האוכל עדיין מגעיל.

 

להרשמה לניסוי - [www.bezeq.co.il/heb/services/fs_multispeed_tofes.html](http://www.bezeq.co.il/heb/services/fs_multispeed_tofes.html)

לדיון מעניין בנושא -

[http://forums.nana.co.il/showmsg.asp?id=241261](http://forums.nana.co.il/showmsg.asp?id=241261)

 

**:: אתרים חדשים ::**

[www.dogedog.co.il](http://www.dogedog.co.il/) - אתר לחובבי כלבים, עם שלל עצות, מאמרים ודברים לחובבי בעלי על
ארבע. בנוסף נפתח לאחרונה [www.petnet.co.il](http://www.petnet.co.il/), 'פורטל' לחיות מחמד. אם רק היה שם פתרון שיגרום לכלב שלי לא
להשיר שערות בקיץ.

 

כל מי שמסתובב קצת
בפורומים בשנים האחרונות מכיר את שושנה (Xslf)
פורבס. לאחרונה היא פתחה אתר בשם [www.bool.co.il](http://www.bool.co.il/) המאפשר לבעלי אתרים להוסיף רכיבים מוכנים לאתר שלהם. בין הרכיבים
אפשר למצוא פורומים, ספר מבקרים וכד'. בעולם הגדול קוראים לזה ASP (Application
Service Provider), יעני אתר המספק שירותים
לאתרים אחרים, פחות או יותר. אם יש לכם אתר פרטי שאתם רוצים להרחיב – למה לא.

 

[www.starmed.co.il](http://www.starmed.co.il/) הנו אתר חדש המכיל מידע רפואי, מאמרים וכד'. בדקנו אותו, וחיפוש
אחר מחלה לא מקרית (שלא תדעו מצרות) העלה מאמרים רלוונטיים, שזה הרבה יותר ממה
שאפשר להגיד על לא מעט אתרים בארץ. אישית – אנחנו מעדיפים להדחיק, אבל מי שמעדיף
לדעת – זה המקום.

 

**:: אתר לשבת ::**

איך נשאיר אותכם בלי?
איך? [www.sequentialtart.com](http://www.sequentialtart.com/) (תתרגמו את השם לבד) הוא מגזין על קומיקס, רק שלשם שינוי, הוא
נכתב על ידי נשים, מה שמבטיח שמינוו השדיים, עור ושרירים משתרגים יהיה קצת פחות
מהתעשייה הכה גברית הזאת. מומלץ בחום, לא רק למשוגעים לדבר.

 












