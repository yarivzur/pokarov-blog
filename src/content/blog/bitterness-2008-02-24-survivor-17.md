---
title: "דו\"ח הישרדות, 24.2.2008"
pubDate: "2008-02-24T14:14:56"
source: "bitterness-inc"
category: "Bitterness Inc"
original_id: 125
---

אזוי. איזה פרק מעפאן היה השבוע. באמת שמתחיל להישבר לי מהתכנית הזאת ומי אשם - נכון. ההפקה. חבר קרוב העיר לי לא מזמן שעד "הישרדות" היתה "ההפקה" מונח ברנז'אי בלבד ופתאום זה נהיה חלק מהז'רגון של כל עם ישראל "ההפקה סידרה לדן" "ההפקה דאגה למרינה לאתגר קל". כמובן, שבתור ברנז'אי ותיק הוא היה קצת עצוב שעם ישראל מטנף לו את המילים שהוא אוהב בנוכחות המיוזעת שלו, אבל אני, בתור חבר ותיק שלו, לא ממש אכפת לי כשהוא עצוב. אני רגיל. 
 - דבר ראשון - אי המתים. שמישהו כבר יגיע לורה (ולכל חברי סבאנה לשעבר) ויוריד להם פטיש חמש קילו על ה"ראוי" שלהם. אלוהים שבשמיים, אתם פה במחנה קיץ של הצופים? סמינר דו-קיום בגבעת חביבה? חלאס! זה המשחק, ככה משחקים אותו, אין שום שחקן רציני בהישרדות לאורך השנים שלא גנב, רימה, שיקר ומה לא. ההסבר היחיד להתנהגות המזויפת/מטורפת הזאת הוא שאתם חושבים שלצופים בבית יש איזו שהיא השפעה על תוצאות המשחק, והרי אנחנו יודעים שאין להם. רגע... הממ....  - בואו נפתח שוב את נושא הסמסים. איך שאני מבין את זה - מי שמחליט אם הזוכה ייקבע בסמסים או על ידי המושבעים זה ערוץ 10. לא 'ההפקה' ולא אף אחד אחר. עכשיו - אם זה באמת המצב ולפני שהם עזבו את האי המושבעים לא הצביעו לזוכה, אז ערוץ 10 לקח פה הימור מטורף - מצד אחד, ישראלים אוהבים סמסים וישמחו להצביע למי ש"ראוי". אין ספק גם שזה יעזור להחזיר את ההשקעה הכספית בעונה. מצד שני - זה מאוד משנה את המשחק. ברגע שצופים מעורבים, המתמודדים יהפכו להיות יותר ויותר אקסצנטרים כדי לתפוס זמן מסך, יתחילו בפרובוקציות תמוהות והמשחק יהפוך להיות הרבה פחות 'אסטרטגי' והרבה יותר 'חיינדעלעך' לילדים בני ה- 14 עם האצבע על ה- send של הפלאפון. לא בטוח שהפורמט (שהאמריקאים אוהבים לשנות מדי שנה) יחזיק כזה שינוי דרסטי.  - אם כבר מדברים - זה רק אני או שנדרשת הגבלת גיל (מצד ההורים!) קצת יותר מחמירה על הסדרה? אני מכיר ילדים בני חמש שרואים את זה (לא אצלנו בבית).  - אם נחזור לסמסים - יכול להיות שאנחנו, הגרעין הקשה שרואה כל עונה של הישרדות, היחידים שזה יפריע להם. זה פחות או יותר ההימור שערוץ 10 הולכים לקחת (כנראה)  - ובחזרה לפרק - לא יודע מה החברים בהפקה שותים, מה הם מעשנים שם, אבל אין ספק שמדובר בחומר חזק במיוחד שהופך אנשים לטפשים כמו נעליים. איך לקחתם את "הכוח הכפול" שהפך לכלי חשוב והחזרתם אותו להיות שווה שום דבר? שוב פעם "שני קולות לשני מתמודדים שונים"? מה חשבתם לעצמכם, אני לא יודע. אם הכוח הכפול היה נשאר כמו קודם, אז דן היה יכול להושיב בצד שתי בנות, ויחד עם משה, גיא וקה-פוני להעיף את ליה בשקט. במקום זה, נאלץ דן למכור את גיא לנעמרינה בשביל להציל את התחת שלו לעוד שבוע אחד. כמובן שמבחינת דן - לא היתה לו שום אופציה אחרת.  - בשבוע הבא דן יזדקק לזכות בחסינות, אחרת קה-פוני בדרך הביתה. - היש מישהי יותר מסכנה מ"שחר"? אפילו לא פעם אחת שמעו אותה הפרק. הלב נכמר. - זהו, רק עוד מלה על מושיק המושבע - את כל הקרדיט שצברת כמתמודד חזק ומעורר השראה, אתה מבזבז כמושבע קטנוני וטרחן. חלאס.

 Technorati tags: [הישרדות](http://technorati.com/tags/%d7%94%d7%99%d7%a9%d7%a8%d7%93%d7%95%d7%aa), [ערוץ 10](http://technorati.com/tags/%d7%a2%d7%a8%d7%95%d7%a5%2010), [Survivor](http://technorati.com/tags/Survivor)