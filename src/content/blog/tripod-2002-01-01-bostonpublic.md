---
title: "BostonPublic"
pubDate: "2002-01-01"
source: "tripod"
category: "tv-reviews"
original_file: "/writings/2fg/TV/2002/BostonPublic.html"
---

**


 





 | [.portfolio](../../../../Portfolio.html) 
 | [.writings](../../../fog0000000017.html) 
 | [.bio](../../../../bio/fog0000000019.html) 
 | [.links](../../../../links/fog0000000097.html) 
 | [.blog](../../../../blogIndex.html) 
 | [.home](../../../../Home.html) 





 |



 |


 |

**Fri, 03 May 2002**

@כותרת:

שרברבי
אל.איי.**

 

@משנה:

 

@רציף:

בעוד ערוץ 2 מנסה בכל כוחו
להוכיח לנו למה לא צריך ערוץ מסחרי נוסף (אחרת איך אפשר להסביר את "בטברנה של פרנס"
והפרסומות החדשות של פנטה), ערוץ 1 מוכיח שכשתותחים יורים לא רק המוזות שותקות (אלא
גם הניהול התקין) וערוץ 3 מנסה להשכיח מאיתנו שפעם הוא היה מוצלח (נראה אתכם אומרים
"הסדרות הכי טובות בעולם" פעמיים רצוף בלי להיקרע מצחוק) מתגלה ערוץ "ביפ", שהעלה
השבוע עונה חדשה, כאלטרנטיבה ראויה לענן החדשות האופף אותנו. כל מי שמבטיח לנו
רצועה יומית של "הסימפסונס" ושל באפי הופך ליקיר המדור. אפילו הד"ר רענן
כהן.

ברשותכם נתמקד היום באחת
הסדרות של העונה החדשה – "בוסטון פאבליק", שבניגוד לשאר הסדרות החתרניות (מי אמר
זמרת המחאה יפה ירקוני?) בערוץ, היתה יכולה לנחות בקלות בפריים טיים של ערוץ 2,
בימים שבהם רוני דניאל לא מילא אותו (תרתי משמע). הסדרה עוסקת בעלילות צוות המורים
של בית ספר ציבורי בבוסטון. חייהם, האתגרים הניצבים מולם וכמובן – אהבותיהם. נשמע
מוכר? נכון. זאת עוד סדרה של דייויד אי. קלי, האיש שאחראי על ה"מקל הנדיב" (הידועה
בשמה המלא – אלי מקביל) ויותר גרוע מזה, האיש שהולך כל לילה לישון עם מישל פייפר מה
שהופך אותו מבחינתנו לראוי למה שמכונה בשפה המקצועית "ארוחת בוקר עם בראגותי").
קלי, יחד עם סטיבן בוצ'קו, מתמחים בלקיחת מקצועות מסוימים, הוצאת כל מימד שלילי מהם
והפיכתם לדרמות משויפות היטב. מה היה לנו עד היום? רופאים, עורכי דין, שוטרים,
חובשים (ואם סופרים גם את ה"בית הלבן" פוליטיקאים, למרות שמי שחושב שהלשכה של ראש
הממשלה מתנהלת כמו הלשכה של ג'ד בארטלט – יש לו בעיות יותר גדולות מאשר לערוץ 10).

הסדרה עצמה היא סדרה משובחת,
שהפלא ופלא – יש בה גיבור גדול שמן וכושי (בדיוק כמונו. טוב, נו, שתיים משלוש), ויש
גם מתח מיני בריא בין שני מורים צעירים וכמובן – דמויות קומיות כמו מר ליפשוץ,
המורה היהודי התמוה משהו, המורה שלוקחת כדורים נגד דיכאון וכמובן – התלמידה הכוסית
שיש לה רומן עם המורה (לנו בתיכון לא היו תלמידות כאלה, במיוחד לא ששימשנו כמורים).

אבל מעבר לסדרה, מעניין אותנו
לנסות לראות אילו עוד מקצועות ראויים לסדרות משלהם. אז הנה כמה
הצעות:

 

"חמש צול" – חייהם ואהבותיהם
של שרברבים באשדוד. בפרק הפתיחה – ילדה קטנה נקלעת לצינור ביוב, וסתימה גדולה
במיוחד נעה לכיוונה. האם יצליחו השרברבים להציל אותה בזמן, בעוד רונן השרברב הצעיר
מתגבר על אהבתנו לרלי הפקידה החיננית.

 

"עץ הדעת" – חייהם ואהבותיהם
של נגרים בחיפה. בפרק הפתיחה – שרפה גדולה מכלה את הכרמל, וצוות הנגרים נאלץ לספק
כוננית חדשה למקדש הבהאים ללא עץ. האם יצליחו הנגרים לעמוד במשימה הבלתי אפשרית,
בעוד ויקטור, הנגר שכבר ראה הכל בחיים, מתגעגע לאהובתו המשרתת על נושאת מטוסים של
הצי השישי?

 

"הנחה מיוחדת" – חייהם
ואהבותיהם של אנשי טלמרקטינג למזרונים ברמת-גן. בפרק הפתיחה מתמודד הצוות עם גל
החזרות של מזרונים, בעוד חברות הצוות הנשיות שובתות בתגובה להתבטאות שוביניסטית של
יותם, מנהל המשמרת, שנאבק באהבתו לגרושתו רות, העובדת בצוות הטלמרקטינג של החברה
המתחרה.

 

 











 |