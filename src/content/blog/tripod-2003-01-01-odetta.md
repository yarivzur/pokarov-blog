---
title: "Odetta"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/Odetta.html"
---

**


 





 | [.portfolio](../../../../Portfolio.html) 
 | [.writings](../../../fog0000000017.html) 
 | [.bio](../../../../bio/fog0000000019.html) 
 | [.links](../../../../links/fog0000000097.html) 
 | [.blog](../../../../blogIndex.html) 
 | [.home](../../../../Home.html) 





 |



 |


 |

**Fri, 24 January 2003**

@כותרת: **

**תוכנית נ-ה-ד-ר-ת**

 

@ביניים:

 

@רציף:

כשאומרים לנו "אתיקה עיתונאית", הדבר היחיד שעולה לנו בראש זאת בחורה בשם אתיקה, שהיו לה עניינים לא גמורים עם מאוורי תקרה, אבל בכל זאת – הנה בא גילוי נאות. בת כיתה של השמן הבית"רי מבי"ס ממלכתי ג' בגילה מעורבת בהפקת התוכנית, לכן הביקורת הזאת נכתבה על ידי השמן המכביסט, בעוד הבית"רי מצטנף בחושך וממלמל "פתח תקוה, אני לא מאמין".

הלאה. אהלן חברים, יש לנו היום מתנה נהדרת בשבילכם. אין דרך לספר את זה נחמד או מיופייף. התוכנית החדשה של אודטה דנין היא תוכנית מצוינת, שאנחנו לא זזים בלעדיה. היינו מפסיקים כאן, אבל משלמים לנו פר מילה, אז נפרט, זה גם טוב לאצבעות שלנו (!). אנחנו מודים שייעוץ גניקולוגי הנקטע מדי פעם בטיפים לבישול טורטיות זה לא בדיוק כוס הבלאק-לייבל שלנו, אבל התוכנית של אודטה עושה בדיוק את מה שהיא צריכה – היא זורמת, קולחת, אינפורמטיבית – כל מה שאנחנו רוצים מתוכנית בוקר.

עכשיו מה שאלת ברוך? אם אין לכם בעייה עם התוכנית של אודטה, אז מה יצא קצפכם על התוכנית של אפרת רייטן? התשובה פשוטה. הבעיה שלנו עם התוכנית של אפרת רייטן לא היתה עם התוכנית עצמה, אלא עם הקונספט שהגבר (נתן זהבי) יעשה אקטואליה, ורייטן תספר לנו בעיניים לחות על הטרנד האחרון בתחום ריקודי בטן, שהוא ממחלקת חבל על הזמן ולהקתו.

אצל אודטה זה סיפור שונה. גם כי מי שעושה את האקטואליה זו מרב מיכאלי, שאי אפשר לטעות בנשיותה (נראה אותכם מעזים), וגם, לא פחות חשוב – כי אצל אודטה נראה שנושאי התוכנית אכן מעניינים אותה. היא הכי-הכי שוחה בחומר, מתווכחת עם המומחים (כן סורפרייז!), וכשהיא מדגימה איך לחתוך בצל בלי שירדו דמעות (השיטה שלנו – לתת לאישה לעשות את זה), אנחנו מאמינים לה שהיא באמת ניסתה את השיטה. איך אומר טוביה החולב? צריך אדם למכור את כותנתו האחרונה, ובלבד שהיה מליונר. אז נכון, עדיין אפשר לטעון שהנושאים המטופלים בתוכנית הם כאלה שמשקפים אישה של פעם (מיס פולניה תגיד "אביגיל אשת חיל") אבל איכשהוא אודטה, בהגשה הנינוחה שלה, גורמת לנו להאמין שאלו באמת הדברים שבהם היא מבינה, ואלו הדברים שהיא רוצה להביא לתוכנית.

בשורה התחתונה – לא מדובר בתוכנית שתשנה את פני הטלוויזיה כפי שאנחנו מכירים אותם (יש לנו גרגרים שעושים פילינג טבעי לפני, משהו מד-אים), אבל מבין אופציות הבוקר הקיימות – היא אחת הראויות יותר. אוי אוי איך ניניינו.

 

 

 











 |