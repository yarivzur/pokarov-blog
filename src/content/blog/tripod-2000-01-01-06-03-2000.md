---
title: "06.03.2000"
pubDate: "2000-01-01"
source: "tripod"
category: "internet"
original_file: "/writings/internet/2000/06.03.2000.html"
---

**


 










 |



 |


 |

**Sat, 13 April 2002**

 **

**:: הבנים על הבנות ::**

כשהיינו
קצת יותר קטנים, אחד השעשועים היותר כיפיים בחיים (שעשועים במשמעות המקורית, לא
אה-לה דנה מודן) היו מריבות בין הבנים והבנות. "בננים"
ו"בננות", אם לדייק. בתור אחד מהבנים הייתי משוכנע שניצחנו כל הזמן, ורק
עם בוא גיל ההתבגרות וההורמונים הבנתי שהפסדנו בענק. למי שחשב שהמלחמה הסתיימה, יש
לי חדשות בשבילכם – היא נמשכת במלוא עוזה, ומעל אתרים ברשת הנעים בין משעשעים
למכמירים. נביא היום שני אתרים כאלה, אחד מכל צד. כמובן שהם לא מדגם מייצג, הם
פשוט מדגם מצחיק. נתחיל בבנות, כי הן יותר שוות – Misanthropic
bitch (קצת קשה
לתרגם) הוא אתר של בחורה מרירה משהו. הנקודה היא שהיא לא שונאת רק גברים, היא גם
שונאת ילדים, נשים חד-הוריות, ובאופן כללי את כולם (חוץ משוטרים). כבר כתבנו על האתר
הזה כאן (לפני הרבה הרבה זמן), אבל אנחנו סומכים על הזכרון הקצר שלכם בשביל לשוב
ולהמליץ לכם עליו. לבחורה יש מה להגיד כמעט על כל דבר בעולם. היא הציעה לשלוח
למשפחות עניות קונדומים לחג המולד (הצעה שכמה משרי ממשלת ישראל ישמחו לאמץ), היא
לא ממש התעצבה עם מותה של הנסיכה דיאנה, וכדומה. לא לחלשי הלבב.  הכתובת - bitch.shutdown.com

 

ועכשיו
– לתגובת הנגד – המין השעיר. באתר הבא - chickssuck.shutdown.com הקרוי בשם הלא מפתיע – Chicks Suck
שופך בחור צעיר בן 22 את מררתו על העולם בכלל, ועל הנשים בפרט. הטענה העיקרית של
עלם החמד הנה שבנות לא רוצות לצאת איתו. מכאן הוא ממשיך ומפרט את כל עוולות המין
הנשי – העובדה שהן משיגות מאיתנו מטרות יקרות בתמורה לאיזושהיא הבטחה מעורפלת
לחיסי מין, העובדה שהן משקרות כשהן לא רוצות לצאת איתנו, העובדה שהן מנסות לשנות
אותנו כל הזמן ("תעשה לי טובה, אל תקנה יותר בגדים לבד?") ועוד ועוד.
כנראה שבעיקר הוא מבואס מזה שהן לא יוצאות איתו. פשוט קשה להבין למה.

 

שוב,
לא ברור מי יצא פה מנצח. אם זה היה תלוי בי – הייתי מודיע על כניעה עוד היום.
המחשבה על שבי בכלא הנשים לא נראית לי רעה כל כך.

 

**::
אתר הבית ::**

כזכור,
מדי שבוע
 אנחנו מביאים אתר העונה לקריטריונים
הבאים: אתר ישראלי, רצוי בעברית. ואתר פרטי – לא של חברה, לא
של עיתון, לא כלום.

ראשית
– אנחנו חייבים לכם תיקון טעות מלפני שבועיים. טעינו בכתובת אתר סדרות הטלוויזיה,
והיא צריכה להיות - [http://efil59.tripod.com](http://efil59.tripod.com/). סליחה.

האתר
של השבוע הוא לא באמת אתר – הוא יותר כמו דף, אבל דף עם מטרה חיובית שאנחנו שמחים
לאמץ – טיפוח אוכלוסיית ה- Geeks הישראלית. אז יאללה – זה הזמן להצטרף

הכתובת:
[http://come.to/isrageeks](http://come.to/isrageeks)

ציון:
B
(על הרעיון, עוד אין כל כך מה לדבר על ביצוע)

 












 |