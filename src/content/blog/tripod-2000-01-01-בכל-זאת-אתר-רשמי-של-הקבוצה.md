---
title: "בכל, זאת אתר רשמי של הקבוצה?"
pubDate: "2002-10-26"
source: "tripod"
category: "sports"
original_file: "/writings/sports/Articles/fog0000000090.html"
---

**


 

 **

**::
לירון בסיס ::**

** **

**ככל
שחולפות השנים והכרס קצת מכבידה על הברכיים, עוברים האוהדים השרופים של מכבי משער
4 לשער 2. כבר אין כל כך כוח לקפוץ למעלה למטה תשעים דקות והרבה יותר נוח לשבת
בנחת ולקלל את השחקנים, את השופט ואת מס הכנסה. האנשים שיושבים בשער שתיים לא
חייכו הרבה העונה. בזמן האחרון הם חזרו לחייך, ואחת הסיבות לחיוכים היא לירון
בסיס. בסיס, שהבקיע בשביל מכבי שלושה שערים בגביע אופ"א, סבל מבצורת בכל מה
שקשור לליגה. לפני שבועיים מול עירוני ראשל"צ, בסיס שיחרר נצרה, וגרם לחיוכים
גדולים של אושר בשער שתיים.**

** **

**מה
יש לך להגיד על המשחק בפתח-תקווה**

בסך
הכל, עד ההרחקה היינו שווים, והגענו למצבים, אבל אחרי ההרחקה של לירן שטראובר, הכל
השתנה, כל המערך, וחבל שבגלל שופט נהרס משחק. כבר חזרנו למשחק, השווינו ופתאום באה
ההרחקה התמוהה הזאת.

 

**גם
בעשרה שחקנים שיחקתם לא רע? נראה היה כאילו לא נלחצתם**

לא
נלחצנו, כי היינו בפיגור של 2-1, לא היה מה להילחץ. נכון שגם בעשרה שחקנים שיחקנו
טוב. אבל אין מה לעשות, בעשרה שחקנים אתה חייב לשנות את המערך, וזה לא זה. אני
חושב שאם זה היה 11 נגד 11, זה היה נגמר אחרת.

 

**אחרי
שישה מחזורים, סוף סוף אתה מבקיע בליגה, ועוד שני שערים. ירד הלחץ?**

לא
הייתי בלחץ קודם. לא היה פה שום אלמנט של לחץ. אני מאוד שמח שהבקעתי, אבל אני עוד
יותר שמח שמכבי ניצחה.

 

באתר האינטרנט הרשמי של מכבי
כתוב "לירון בסיס מרבה להחמיץ" 
אתה חושב שקצת לא נתנו לך צ'אנס בקטע הזה?

נו
באמת, תראה לי את כל המצבים שהגעתי אליהם שהחמצתי. אני לא יודע מי כתב את זה שם,
כתוב אז כתוב.

 

# בכל, זאת אתר רשמי של הקבוצה?

אז
זה אתר רשמי של הקבוצה, אז מה. אני משחק את המשחק שלי, לטובת הקבוצה. מה יש לי
להגיד, אני מקווה שמי שכתב את זה, ישנה את זה.

 

**שאלה קצת מתבקשת, אבל היתה
לכם התחלת עונה לא הכי מדהימה**

לא, התחלנו את העונה במינוס
ארבע נקודות, וזה השפיע עלינו קשה מבחינה מנטלית, אבל אני מאמין שיצאנו מזה,
ואנחנו היום משחקים טוב, כל מה שאנחנו צריכים לעשות זה לשחק את המשחק שלנו, ולעבוד
קשה על מנת להגיע ליעד.

 

**מה היעד?**

תראה, כרגע יש אפשרות
תיאורטית לכל התארים. כל זמן שיש אפשרות כזאת, אנחנו נעשה כמה שיותר בשביל להגיע
אליהם. אני מייחל ומקווה שנגיע למקום הראשון, גם גביע המדינה ישמח אותי, אבל הדרך
עוד מאוד ארוכה.

 

**הפועל תל-אביב מתחילים להראות
מאוד מפחידים, לא?**

אין מה לעשות, ברגע שקבוצה
מנצחת, והיא טועמת את הטעם של המקום הראשון, היא לא רוצה לרדת משם. זה קורה לכל
קבוצה.

 

**אותו דבר מכבי? עכשיו שחזרתם
לנצח?**

מה שאני יכול להגיד על מכבי,
ברצינות, זה שאנחנו במגמת עלייה. אם תשים לב לא ספגנו בליגה כבר ארבעה משחקים. יש
לנו נחישות שלא היתה לנו קודם. פשוט יש קו של שיפור במשחק של הקבוצה.

 

**בתחילת העונה, כולל במשחקים
נגד לאנס, היו אוהדים שמהדקה הראשונה, עד הדקה ה- 90 עמדו וקיללו את הקבוצה, ואפשר
לומר שהקדישו לך תשומת לב מיוחדת. זה לא מוציא את החשק לשחק?**

לא, האמת היא שאני קצת יכול
להבין אותם. הקהל של מכבי רעב, רעב לתארים. הרי עברו כבר כמה, שלוש שנים בלי תואר?
מכבי תל-אביב זו קבוצה מחייבת, שהקהל שלה מצפה שתביא תארים. זה לא מלחיץ אותנו
יותר מדי.

 

**אתה חושב שהאוהדים נוטרים לך
טינה על זה שיחד עם רוסו  ובאר-שבע
"לקחת" להם גביע?**

לא ממש. גם שנה שעברה הבקעתי
מול מכבי, אבל אני חושב שכרגע הם מבינים שאני משחק בשביל מכבי, ומבקיע בשביל מכבי.

 

**איך אתה מרגיש שהתאקלמת
במכבי?**

גם מקצועית וגם חברתית אני
מרגיש שהתאקלמתי מצוין, האווירה בקבוצה מצוינת, ולמרות שאני עדיין שומר על קשרים
מצוינים עם חברים בחיפה ואנשים ששיחקתי איתם שם, אני מרגיש חלק ממכבי תל-אביב
היום. 

 

*** * ***

 

בסיס הוא בשורה הראשונה שחקן
חיפאי. הוא נולד בחיפה, שיחק בנוער במועדון נווה יוסף, ואת תחילת דרכו בבוגרים עשה
במכבי חיפה בשנת 91'. לאחר שהייה קצרה בהפועל חיפה, ותקופה לא קלה עם קריית שמונה
בארצית, הוא הגיע להפועל באר-שבע של אלי גוטמן. כשגוטמן עזב לחיפה, הוא לקח איתו
את בסיס לשם. ב- 121 משחקים שלו בהפועל, הבקיע בסיס שלושים ושמונה שערים, כולל
תשעה בעונת האליפות. בלי לשים לב, יש לבסיס שני גביעי מדינה (עם מכבי חיפה והפועל
ב"ש), וכמובן אליפות. רקורד מרשים לשחקן בן 25.

 

# בוא נדבר קצת על הפועל חיפה. ראית את התצוגה שלהם מול
איאקס. הרגשת שהיית חסר שם?

אני לא חושב. יש להפועל חיפה
קבוצה מצוינת אבל אני כולי במכבי תל-אביב עכשיו. 

 

**איך ההרגשה כשאתה עובר מעיר
אחת עם מסורת כדורגל כמו חיפה, לתל-אביב, עם מסורת לא פחות עשירה?**

אין מה להשוות, המסורת,
האוהדים, כל מה שמסביב למכבי תל-אביב הוא מדהים. פשוט מדהים. פשוט לא באותו קנה
מידה.

 

**גם הרבה יותר לחץ, מן הסתם**

ברור, אבל אני לא רואה בזה
לחץ. אני רואה בזה אתגר.

 

מה קרה בעצם שעזבת את הפועל
חיפה? הרי אלי גוטמן הראה הרבה אמון בך כשהביא אותך אתו מבאר שבע.

תראה, היתה פה איזו שהיא
אי-הבנה. היתה שם קצת סחבת. זה התחיל עוד בעונה קודם, שגם אז היו קצת עניינים,
ובעונה הזאת, היה איתי סיכום בעל-פה על חוזה, ואיך-שהוא זה נסחב. אבל כל זה מאחורי
עכשיו. אני משחק במכבי תל-אביב, ואני מאוד מרוצה, זאת קבוצה מצוינת, שמשתפרת על
הזמן.

** **

# בתור שחקן, שיחקת עם שניים מגדולי המאמנים בארץ היום -
גם עם גוטמן וגם עם גרנט, איך היית מגדיר את ההבדלים ביניהם?

הייתי
אומר ששניהם מאמנים מצוינים, כל אחד יש לו את השיטה שלו, ודי קשה להשוות ביניהם.
לאחד יש שיטה X ולשני שיטה Y. אני לא יכול להגיד פה זה בסדר, ושם זה לא בסדר.
מבחינתי כשחקן אני עובד בכל השיטות, בכל הקבוצות אותו דבר – המטרה שלי היא לעבוד. אני בא לעבוד קשה. התפקיד שלי הוא לשחק בכנף
ימין, לעזור להגנה כמה שצריך, לגלוש לכדורים, להרים כדורים ולהבקיע שערים.  אני חושב שעם שני המאמנים התקדמתי הרבה,
ואני עדיין מתקדם ולומד, בשאיפה להשתפר כמה שיותר.

 

# היית אומר שגרנט וגוטמן מגדלים שחקנים או רק משתמשים
בחומר הקיים?

שניהם
מאוד מאמינים בלגדל שחקנים. תסתכל על מכבי היום – גרנט לקח שחקנים מהנוער שהיום משחקים בהרכב, ואתה רואה שהוא קידם
אותם המון.

 

# אם רק בן-לוז היה מצליח לפגוע

זה
שטויות. זה עניין של זמן, וכשזה יבוא לו, אז זה יבוא בגדול. אני מבטיח לך שבן-לוז
עוד יבקיע שערים חשובים מאוד העונה. תזכור מה שאמרתי לך.

 

# מחכים לנמני?

ברור,
אבי הוא שחקן גדול, שיביא איתו למגרש יכולות ומנהיגות שחסרה היום במכבי. ראית
בעונה שעברה, ולא רק בעונה שעברה שאבי הוא בורג סופר-חשוב במכונה של מכבי. הוא
עכשיו מתאמן איתנו, ואנחנו מחכים שהוא יחזור למגרש.

 

**בוא נדבר קצת על העתיד. לאן
לירון בסיס הולך?**

אני מקווה להשתפר ולהתקדם כמה
שיותר. אני מאמין שעם הזמן, אני אוכיח את עצמי במשחקי הליגה, ובשאיפה גם בנבחרת.
הדבר שאני הכי רוצה זה להביא תואר יחד עם מכבי תל-אביב. יש לי פה חוזה לשנתיים,
ואני מתכוון לתת כמה שיותר.

 

**אירופה?**

תראה, הצעות מאירופה לא באות
כל יום. כמובן שזה חלום של כל שחקן, ואם תבוא הצעה קונקרטית, ברור שאני אשב ואחשוב
עליה ברצינות, אבל בטח לא העונה. העונה – אני מחוייב למכבי תל-אביב.

 

**איך שהוא, השם שלך הופיע הרבה
במדורי הרכילות בהקשר של חברתך לשעבר, מירי בוהדנה**

אני לא מעוניין לדבר על זה
בכלל. אף פעם לא הופעתי בטורי הרכילות בגללי, או בגלל משהו שאני עשיתי, אלא רק
בגלל שהייתי בן-זוגה. אני רוצה שיכתבו עליי בזכות ההישגים שלי במגרש, התפקוד שלי
כשחקן, ולא בגלל שום דבר אחר.

 

**השבוע יש לכם את בני-יהודה
ב"מיני-דרבי", ואחרי זה ****–**** הדבר האמיתי ****–**** הדרבי התל-אביבי.**

אנחנו לא מסתכלים על הדרבי עם
הפועל עדיין. יש לנו את המשחק מול בני יהודה, וזה לא הולך להיות משחק קל. פשוט
קודם נעבור אותו, ואח"כ נראה.

 

נניח שמכבי לא לוקחת אליפות
בסוף העונה. מי היית מהמר שתיקח את המקום הראשון?

ממש קשה לדעת. עדיין מוקדם
מדי אפילו לנחש. יש חמש קבוצות – התל-אביביות, החיפאיות והפועל פ"ת שהולכות חזק השנה, אבל קשה
מאוד לדעת מי מביניהן תיקח.

 

אז נכון שאנשים היום קצת
מפחדים להסתובב ברחובות. בין המטווחים של נערי קשטן, לארטילריה של אפרוחי אלי כהן,
קצת נהיה מפחיד פה. אז נכון שהים הוא אותו הים, והגרנט הוא אותו הגרנט, וברור
לכולם שבכל משחק גרנט יעשה את החילוף שלו רק בדקה השבעים, אבל בכל זאת החברה
המאפירים בשער שתיים שמחים, וזה לא רק, אבל הרבה כי לירון בסיס בא לעיר.












