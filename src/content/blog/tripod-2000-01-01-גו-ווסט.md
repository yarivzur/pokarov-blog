---
title: "גו ווסט"
pubDate: "2000-01-01"
source: "tripod"
category: "internet"
original_file: "/writings/internet/2000/11.03.2000.html"
---

**


 

 **

# גו ווסט

בשבוע הבא אנחנו נהיה
בניו-יורק, ואנחנו מאוד מקווים שעד שנחזור תגמרו עם המלחמות הטפשיות האלה. התלבטנו
ארוכות מה להשאיר לכם לזמן שלא נהיה. אז הנה מה שיצא...

 

נתחיל בקצת חומר למחשבה – שני
תלמידים בני 13 באוהיו סירבו לשבת בשיעור בו מראים תכנית טלויזיה, משום שהם נוצרים
אדוקים, ו"טלויזיה היא דבר לא מוסרי". בתגובה – שם אותם מנהל ביה"ס
במעצר. אתם יכולים לנחש את המהומה – [www.tvorjail.com](http://www.tvorjail.com/)

 

בשנה ב' בלימודי הפסיכולוגיה,
עת נאבקתי בקורס "שיטות מחקר א'" הבנתי עד כמה סקרים הם דבר טפשי. למרות
זאת, אני מצליח להיות מופתע כל פעם מחדש. הסקר הבא מנסה להוציא מסקנות מבגדים
מותגיים שילדים לובשים לכל דבר אחר. לדוגמא : 74% מבני הנוער שלובשים קלווין קליין
חושבים שהם שמנים, לעומת 22% מאלה שלא לובשים קלווין קליין. מה זה אומר? רק אלוהים
יודע.

[www.iswag.com/872000.html](http://www.iswag.com/872000.html)

 

מרוב הרעש שחסידי Linux עושים, אנשים שוכחים שיש קבוצה פנאטית לא פחות (לא, לא מעריצי B5) – משתמשי מק. לא ממש ברור לי למה, אם זו הנעימות של מיעוט נרדף,
או שמא העיצובים האולטרה-קוליים ש- Apple מוציאה
בשנים האחרונות. בכל מקרה, היום נביא לכם שני אתרים של העדה הקטנה הזו. הראשון – [www.applele.com](http://www.applele.com/), אתר יפני (איזו הפתעה), עם כל מיני רעיונות לעיצוב למוצרים הבאים
מבית אפל. האתר השני "The Apple Collection”,
מרחיב את היריעה למוצרים שאינם בהכרח מחשבים. עיצובים אה-לה-אפל לכל מיני דברים,
החל מטלפונים סלולריים דרך מכשירי כושר וכלה בשעונים. אולי החלק היותר משעשע של
האתר הוא "נערות ונערי ה- iMac".
מבחר דמויות מצוירות בעיצוב iMac. יאמי.
[www.theapplecollection.com](http://www.theapplecollection.com/)

 

אתר שלא יתרום לכם כלום, אבל
יש לו ממשק פלאש מ-ד-ה-י-ם - [www.dennisinter.com](http://www.dennisinter.com/)

 

ולבסוף, קצת על ארצנו
הקטנטנה. העובדה ש- Ynet קורס כל פעם שיש פיגוע
רק מוכיחה שאחוז הולך וגדל של ישראלים מחוברים כל הזמן לרשת. בדיוק בשביל אנשים
כאלה יש את [www.10bis.co.il](http://www.10bis.co.il/). אתר שמאפשר להזמין טייק-אווי דרך הרשת. אתר פשוט, חכם וטוב.
העובדה שכשנותנים לו מקום מגורים והוא מסמן אילו מסעדות זמינות באיזור (גם לפי
שעה) היא כל כך נוחה, פשוט תענוג. לא עוד "מישהו יודע מה פתוח עכשיו?".
רק צריך להיכנס ולהזמין.

 












