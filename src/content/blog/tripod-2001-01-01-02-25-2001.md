---
title: "02.25.2001"
pubDate: "2001-01-01"
source: "tripod"
category: "internet"
original_file: "/writings/internet/2001/02.25.2001.html"
---


 










 |



 |


 |

**Sat, 13 April 2002**

 

בתלמוד נאמר כי מאז חורבן בית
המקדש ניתנה הנבואה רק לשוטים וילדים (מספיק להתסכל על האנשים שהשקיעו
בנאסד"ק בשביל להבין שהם מתאימים לשתי האוכלוסיות). אבל, יש אנשים שכן מנסים
להבין מה הולך לקרות בעולם הגדול, ולא, לא מדובר על האסטרולוגים בתוכנית ג'וד לאק.
מדובר על ה- CIA. ב- 1997 ניסו מומחי ה- CIA בשיתוף
עם חוקרים ומדענים אין ספור לנבא את מצב העולם ב- 2010, והשנה הם הוציאו תחזית
מעודכנת ל- 2015. התחזית מסתמכת על נתונים רבים ושונים – החל ממצב המים, דרך
מחלות, טכנולוגיה, יציבות משטר, גורמים צבאיים, וכד'. מתוך הקטע על ישראל:
"בשנת 2015 לישראל יהיה שלום קר עם שכניה, עם קשרים חברתיים, תרבותיים וכלכליים
מוגבלים. תהיה מדינה פלסטינית, אבל המתיחות הישראלית-פלסטינית תימשך ותפרוץ מדי
פעם לכדי משברים". שני האזכורים היחידים האחרים שלנו הם בהקשר של פשע מאורגן
ונשק להשמדה המונית. אופטימי, הא? אם יש לכם שעה פנויה, ובא לכם להחכים קצת – הנה
המקום:

[www.cia.gov/cia/publications/globaltrends2015/index.html](http://www.cia.gov/cia/publications/globaltrends2015/index.html)

וכרגיל – הסיכום הממצה של
ישראל מתוך ספר העובדות של ה- CIA - [www.cia.gov/cia/publications/factbook/geos/is.html](http://www.cia.gov/cia/publications/factbook/geos/is.html)

 

 

כמה מילות גילוי נאות – האתר
הבא שייך לידיעות אחרונות, וגם אני שייך לידיעות (כן, כן, עדיין אפשר לקנות בני
אדם בימינו, והאמת – זה לא נורא יקר). האתר – "טוטאלי" שמו בישראל, הוא
אתר המיועד לצעירים, כאלה שעוד יוצאים למסיבות ומועדונים, מעוצב לעילא. יש בו
אייטמים על קניות, מבקרת אופנה וירטואלית, ושלל כתבות, מעט יחצ"ניות לטעמי.
אבל עדיין – אתר יפה, ובמיוחד הכתבה על "הדג נחש" שממש נהניתי ממנה. מה
שכן, האתר עשוי כולו בפלאש, מה שאומר שמי שעובד מהבית יהיה לו טיפה איטי, אבל שווה
לנסות – [www.totally.co.il](http://www.totally.co.il/)

 

כמה מקוראותיי הנאמנות הצביעו
בפני על העובדה שלאחרונה אני נוטה להשתמש בביטוי "בדרך כלל אני לא
ממש...". אז בדרך כלל אני לא ממש מתייחס לטענות כאלה, אבל אני אחרוג ממנהגי,
ואנסה לא לחזור על זה. אם נחזור לעניינינו – בדרך כלל אני לא מדבר על דברים שכבר
כתבתי עליהם, אבל רק שבוע שעבר כתבתי על עובדים בחנויות צילום שגונבים תמונות
עירום, והנה כתבי אישום בפרשה –

[www.sfgate.com/cgi-bin/article.cgi?file=/chronicle/archive/2001/02/11/MN107976.DTL](http://www.sfgate.com/cgi-bin/article.cgi?file=/chronicle/archive/2001/02/11/MN107976.DTL)

תחשבו טוב טוב על איזה תמונות
אתם מוסרים, כן?

 

 

לא נשאיר אותכם בלי אתר לשבת,
נכון? מה פתאום. אז הנה בחור, שטוען בהסטריה משהו ששדים רודפים אחריו על מנת להרוג
אותו. ולא סתם שדים – שדות. שדות ממין נקבה, שעל מנת להתקיים חייבות לקיים סקס. לא
סתם סקס. סקס נפלא שגורם לקורבן הגברי למות. לשדות כאלה קוראים סוקובוס (Succubus), ואפילו היה פרק על זה ב- X-Files.
בקיצור – הבחור רועד מפחד שיש בחורות יפות שרוצות לשכב איתו למוות. כמו ששכנתי ל'
אומרת – היית מת, מותק.

האתר של הבחור - [www.succubushunter.com](http://www.succubushunter.com/)

 












 |