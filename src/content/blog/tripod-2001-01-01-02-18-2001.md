---
title: "02.18.2001"
pubDate: "2001-01-01"
source: "tripod"
category: "internet"
original_file: "/writings/internet/2001/02.18.2001.html"
---

**


 










 |



 |


 |

**Sat, 13 April 2002**

 

:: תמונות גנובות
ימתקו ::**

במשך שנים מסתובבת
אגדה אורבנית הטוענת בעקשנות שעובדים במעבדות צילום עוברים על התמונות, ואם הם
רואים תמונות עירום, הם משכפלים להם עותק ושומרים. ובכן, הנה אתר שטוען שאין זו
אגדה. [www.stolenphoto.com](http://www.stolenphoto.com/), מציג תמונות שלטענתו הועתקו בחשאי על ידי עובדים במעבדות צילום.
עדיין לא החלטתי אם אני מאמין לסיפור הזה או לא. בכל מקרה – מי שמצטלם בעירום
ומוסר את זה לפיתוח במעבדה, כנראה מגיע לו. אתר למבוגרים בלבד.

 

**:: מילה טובה ::**

זה לא קורה לי הרבה,
אבל מגיעה מילה טובה ל"וואלה!" על אגף התרבות שלהם. מיום ליום אני מוצא
שם יותר דברים לקרוא, במיוחד את החלק על הספרים. אולי זה בגלל שאני לא מסוגל יותר
לראות חדשות, אבל באמת נראה לי שמעניין שם – [http://e.walla.co.il](http://e.walla.co.il/)

 

**::****ע****ל נהרות בבל ::**

אחד הדברים שתמיד
דיברו עליהם כמייחדים את האינטרנט הנה האפשרות לשוטט בלי סדר היררכי. פשוט ללכת
מאתר למשנהו על זרם התודעה. ברשותכם אביא לכם היום שיטוט קטן שהיה לי, ואיתו שלושה
אתרים נחמדים. זה התחיל כשראיתי מדבקה של אתר בשם [www.neharot.co.il](http://www.neharot.co.il/) על מכונית (כן, זה מה שאני עושה בפקקים. קורא מדבקות על מכוניות.
אתם מעדיפים שאני אחטט באף?) ונכנסתי לאתר. מדובר באתר המוקדש לרפטינג, עם מסלולים
והצעות לטיולים. אתר בעיצוב 'ביתי' של אנשים שממש אוהבים את הנושא. מומלץ במיוחד
החלק המתאר את הצוות של החברה. נראים כמו אנשים שאפשר לשתות איתם קפה טוב. היה שם
קישור לאתר של מגזין "טבע הדברים" (הוא עדיין קיים?) ובו תמונות טבע ממש
יפות ([www.tevahdvarim.co.il](http://www.tevahdvarim.co.il/)), ונמשך באתר של תחרות "מלכת המדבר", תחרות ג'יפים על
טהרת המין היפהפה – [www.wol.co.il/malka](http://www.wol.co.il/malka). אני מוכרח לומר שאני קצת מקנא בכל האנשים האלה, שבאמת יוצאים אל
הטבע בעוד רובנו ספונים אל מול המחשבים, עם שיזוף של ניאון. מצד שני – פה יש
חימום. צאו, צאו לכם לרשת, וטיילו.

 

**:: גודל זה לא הכל ::**

בדרך כלל אני לא
ממליץ פה על תוכנות, כנראה בגלל שילוב של קוצר היריעה וקוצר הרוח. הפעם אני אחרוג
ממנהגי על מנת להמליץ על תוכנה מבית Tiny Software
בשם Personal
Firewall. כמו שניחשתם – מדובר ב- Firewall. למי שלא מכיר/יודע Firewall היא
תוכנה האמורה להגן על המחשב שלכם מפני אנשים רעים המנסים להיכנס אליו ולחטט. מזה
זמן שאני מנסה למצוא Firewall טוב
ללפ-טופ האהוב שלי. הדרישות הן – שיהיה קטן וזריז, שלא יצריך ממני יותר מדי עבודה
בלתפעל אותו והכי חשוב – שיהיה בחינם. קריטריון לא פחות חשוב הוא שה- Firewall לא יהיה מגונן מדי. מה זאת אומרת? שאני עדיין אוכל להוריד קבצים
בנחת, לפטפט עם אנשים דרך Yahoo Messenger
וכד'. ובכן – מצאתי. ה- Firewall של Tiny לא מעיק יותר מדי, מאפשר לי לראות לאן המחשב שלי מתחבר וכן – הוא
חינם. בדקתי אותו גם על הלפ-טופ בבית עם מודם, וגם על מחשב בתוך רשת של חברה, ומה
אני אגיד לכם – שגעון בתיכון. תגידו יריב שלח אותכם - [www.tinysoftware.com](http://www.tinysoftware.com/)

 

 












 |