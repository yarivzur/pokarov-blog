---
title: "מלך האינטרנט"
pubDate: "2000-01-01"
source: "tripod"
category: "internet"
original_file: "/writings/internet/2000/01.17.2000.html"
---

**


 
















**Sat, 13 April 2002**

 **

# מלך האינטרנט

האנשים הכי
פראיירים בעולם הם החבר'ה של זירוקס. כן, כן, אלה מהמכונות צילום. כל חנון מחשבים
שמכבד את עצמו, ישמח לספר לכם באריכות איך זירוקס, או יותר נכון מכון המחקר של
זירוקס בפאלו-אלטו המציאו את "חלונות" הרבה לפני אפל, ובטח לפני
מיקרוסופט. הם בנו את העכבר המסחרי הראשון, ואפילו המציאו את Java הרבה לפני כולם. אבל מי עשה את כל הכסף מההמצאות האלה? חברות
אחרות. פראיירים כבר אמרנו? למה אנחנו מלאים אתכם בהיסטוריה עתיקה? כי הפורטל
הישראלי "נטקינג" יותר ויותר מזכיר לנו, עם כל הכבוד הראוי, את זירוקס.
התחושה שלנו היא שנטקינג נמצאים כל הזמן בחזית החידושים הטכנולוגית (יחסית
לפורטלים בארץ, כמובן), אבל משום מה, הם מדדים בסקרים אחרי פורטלים אחרים כמו
"וואלה!" ו- IOL. אם נבחן קצת את הפרטים, נראה
שנטקינג היו הראשונים שעשו אינטגרציה של מדיה ישנה (טלוויזיה, רדיו) וחדשה (צ'אט),
בשיתוף הפעולה שלהם עם "רשת" (ואף מילה על המיזוג של טיים-וורנר ו- AOL). נראה גם ש"נטקינג" היו הפורטל הראשון שהכניס מפות
בארץ, ואחריו כל השאר. לא פספסנו שנטקינג היו הראשונים שהביאו תותחים בסדר הגודל
של גדי סוקניק לעבוד אצלם. מה הם עושים אתו שם, זה כבר סיפור אחר. ובכל זאת,
נטקינג לא מצליחים לעבור את ה- 18,000 היטים בשבוע, בעוד שפורטלים כמו
"וואלה!" לא יורדים מה- 100,000. אפילו IOL, שעם פשלת
הפורומים שלהם עצבנו בחודש אחד יותר אנשים ממה שבזק עצבנה בשנים, מגיעים לאיזור ה-
70,000. איך זה קורה? אין לנו תשובות. יש לנו רק תקווה שמשטרת הקארמה העולמית תמצא
לנכון לצ'פר את מי שמשקיע, ותדון למדורי גיהנום את כל מי שמשתמש במילה
"דואל". כמו שאומרים בטלוויזיה – פורטל בליסטיקה, ג'נאנה די שאנטי – קה.

נטקינג – [www.netking.com](http://www.netking.com/)

זירוקס פארק
– [www.parc.xerox.com](http://www.parc.xerox.com/)

נתונים
סטטיסטיים על אתרים ישראליים – [www.tiras.co.il](http://www.tiras.co.il/)

 

# חייבים להכיר

והשבוע – [www.wired.com](http://www.wired.com/)

אתר השבוע
ב"חייבים להכיר" הוא כל כך בסיסי, שלא ברור איך לא כתבנו עליו עד היום. Wired הוא האבא והאמא של כל המגזינים על העולם הדיגיטלי בכלל, והאינטרנט
בפרט. ההתחלה היתה בתור מגזין צבעוני, מגניב, שמאז שהתחיל לצאת (ב- 1993) קובע את
הטרנדים בעולם ההיי-טק. בין הכותבים שלו ניתן למצוא את דאגלס קופלנד, ברוס סטרלינג,
מיץ' קאפור וניקולס נגרופונטה. כל אחד מהשמות האלה מספיק בשביל להעביר צמרמורת של
עונג בגבנו החיוור. ההמשך הוא אימפריה של אתרים (שנקנתה לא מזמן על ידי לייקוס),
חדשות מעודכנות וחצי מיליון מנויים. היום קמו למגזין מתחרים רבים, אבל אם אתם
רוצים להיות בעניינים – זה המקום.

# כיצד נשלב בשיחה?

**הוא:** "ראית את הכתבה על וייזור בקפטן אינטרנט?"

**היא:** "זה היה ב- Wired לפני חודשיים"

**הוא: **"וואו, את ממש שועלית גלישה, אני מעריץ
אותך"

 

# קטנטנות

[www.dancehall.co.il](http://www.dancehall.co.il/) – אתר של ריקודי עם. לרוקדים
הידד!

[www.geocities.com/CapitolHill/Lobby/2645/](http://www.geocities.com/CapitolHill/Lobby/2645/) - "הלקוח
מהגיהנום, והקציצה לא ממש מהיום" - האתר לעובדים ממורמרים של "ברגר
קינג"

[www.ihateclowns.com/](http://www.ihateclowns.com/)  - אתר  המוקדש
להכחדתם של ליצנים (אמיתיים!) באשר הם.

[www.maskon.com/kerry](http://www.maskon.com/kerry)  - קרי הוא בחור
ש*מאוד* אוהב ללבוש בגדי לייקרה ועור של נשים.

 












