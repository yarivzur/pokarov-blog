---
title: "האתרים שאתם חייבים להכיר"
pubDate: "1999-01-01"
source: "tripod"
category: "internet"
original_file: "/writings/internet/1999/09.25.1999.html"
---


 
















**Sat, 13 April 2002**

 

אחד
הדברים הכי קשים בעולם, זה להיות רווק על סף השלושים. פשוט נראה כאילו כל הבחורות
מתחת לגיל 25 מסוגלות לדבר רק על ערוץ הילדים, הנשים בגילכם מתחתנות בקצב של שעון
ביולוגי במשפחה פולנית, וכל מה שאתם רוצים (מעבר לסקס זול) זו מישהי שאפשר לדבר
איתה מאוחר בלילה, כשנגמר "בוננזה" בערוץ 3. אז דרגה אחת מעל הלנה עמרם
בסולם הפתטיות, נמצא האתר הנפלא הבא – [www.jailbabes.com](http://www.jailbabes.com/). אתם רואים את שם האתר ואומרים לעצמכם – נו, יופי, עוד
פעם מביאים לנו אתר עם בחורות בעירום. ובכן, חברות וחברים, טעות בידכם. זה לא אתר
שבו תראו בחורות ערומות בכלא נשים. טוב, האמת היא שגם. גם את זה יש באתר, אבל
אותנו מעניין משהו אחר לגמרי (הפעם). דרך האתר הזה, אפשר להתכתב עם נשים בבתי-כלא
בארה"ב, בדיוק כמו הפרק הגאוני של "סיינפלד" שבו ג'ורג' יוצא עם
אסירה. תחשבו על זה – לא צריך לפגוש את ההורים לארוחות חג, לא צריך ללכת ביחד לסרטים עם
יו גרנט, שלא לדבר על זה שאפשר להתכתב, ובו זמנית לראות "זינה"
בטלוויזיה ([www.xena.com)](http://www.xena.com)/). כשנכנסים לאתר אפשר
לבחור את סוג הבחורה שרוצים (שחורה, לבנה וטווח גילאים), ואז מגיעים לרשימת שמות.
כנראה שתהיו מאוד מרוצים מטרייסי, בת 26 מטקסס, שתחביביה הם "צעדות בחוף,
טיולים, רודיאו, סרטים, סקי מים, באולינג, קישוט וריקוד בעירום". טרייסי
משתחררת בדצמבר 2000, מה שאומר שזה יהיה קשר יותר ארוך מרוב מערכות היחסים שחווינו
בשנים האחרונות. בכלל, הנתון של תאריך השחרור שמופיע קצת מתחת למידות של הבחורה
הוא הכי מעניין. כשרואים בחורה מדהימה כמו אליסה מארי, בת ה- 19 מקליפורניה,
שנראית כמו ילדה בונבונית לחלוטין, ואז שמים לב שתאריך השחרור שלה הוא ה- 28
בינואר, 2010, מתחילים לתהות מה היא עשתה? מה היא חתכה, ולמי? באתר נמצאות גם
הוראות כיצד מומלץ לכתוב מכתבים – ראשית יש לכלול נתונים כללים –
גיל, גובה, משקל (אבוי!) וכד'. מומלץ לצרף גם שתי תמונות ואם לצטט –
"מאוד מומלץ לחייך בתמונות", מי יודע מה יקרה אחרת? עכשיו
אחרי שהשתכנעתם שזה כיף, סבבה, מערכת היחסים המושלמת והכל, מגיע הזמן לשלם –
כל הסיפור הזה לא בחינם, בעיקר כי מדובר במיזם של Hustler, מגזין הפורנו המשובח. יעלה לכם 7$ לכל
בחורה שתרצו לשלוח לה מכתב, אבל על כל 10 כתובות שתקנו, תקבלו שתיים חינם. רק
היום. שורה תחתונה – נשמע יותר כיף מכל דבר שיש לכבלים להציע.

 

# האתרים שאתם חייבים להכיר

_דילברט או נקמת היורמים_

ברוכים
הבאים לפינתנו החדשה – האתרים שאתם חייבים, אבל פשוט חייבים, להכיר. הרשת דומה יותר מהכל
לבקו"ם. אנשים שהגיעו יום לפניכם, כבר מרשים לעצמם לעשות לכם "בזזזז"
ולהתייחס אליכם כאל צעירים לחים. אנחנו ננסה פה לתת לכם כמה קיצורי דרך, קצת אתרים
שתוכלו לשלב בשיחה וכולם יתייחסו אליכם כאילו אתם שועלי גלישה ותיקים. נפתח ב"דילברט".
דילברט הוא קומיקס שהתחיל לרוץ בשנת 1989 והיה אחד מהקומיקסים הראשונים שעלו לרשת
בצורה יום-יומית. המאייר, סקוט אדאמס, היה מהנדס מתוסכל, שהתחיל לצייר קומיקס על
מהנדס קטן שצריך להתמודד עם בוס טיפש, אנשי שיווק מושחתים ועמיתים לעבודה אפאתיים.
נשמע כל כך כמו החיים של רובנו שבא לבכות. לא ברור למה דילברט תפס כל כך מהר, אבל
הוא הפך למייצג של דור שלם של אנשי מחשבים חנונים. מכיוון שאנשי המחשבים החנונים
שולטים היום בעולם (יש! יש!) אז אין ברירה, ותצטרכו להתחיל לתת כבוד.

האתר:
[www.unitedmedia.com/comics/dilbert](http://www.unitedmedia.com/comics/dilbert)

כיצד
נשלב בשיחה?

היא:
"ראית את דילברט של היום? אני אומרת לך, הבוס שלי בדיוק אותו דבר"

הוא:
"וואו, את ממש גולשת משופשפת. אני מעריץ אותך"

 

 

# הנוברים באשפה

לפני
מספר שנים עבר בארה"ב חוק חופש המידע. החוק מאפשר לכל אזרח לבקש כמעט על מסמך
ממשרדי הממשלה השונים. גם בארץ יש חוק כזה, אבל נראה אתכם מנסים מקבלים ממשרד הפנים
פה בארץ את התאריך. בכל מקרה, האמריקאים מנצלים את החוק הזה עד תום. היום נראה לכם
אתר שהוא אחד מהחביבים עליי אישית – [www.thesmokinggun.com](http://www.thesmokinggun.com/). האנשים העומדים מאחורי האתר מתמחים
במסמכים בכלל, ובמסמכים ממשלתיים בפרט. הכיף של החברה מ"האקדח המעשן"
הוא למצוא את המסמכים הכי ביזאריים, שהוחבאו בפינות הכי אפלות של הארכיונים
הממשלתיים ולהביא אותם לציבור. זוכרים את "אמינם" הראפר הלבן שטרח לספר
לעולם שאמו עישנה סמים כל ילדותו? אז היא תובעת אותו, וה- Smoking Gun ישמח להביא לכם את כתב התביעה. כמו כן
ניתן למצוא מסמך משנות ה- 70 המתאר כיצד ראש ה- FBI, שלח סוכנים לסרט של אנדי וורהול כדי
לראות אם האומן לא מהווה איום לאומה האמריקאית. עוד אחת מהפנינים של האתר הנה בקשה
שהגיש חביב המדור ליאונרדו די-קפריו לרשום את שמו כסמל מסחרי ופטנט לכל דבר. זה לא
אתר עם גרפיקות מדהימות, אין בו תמונות ודברים שקופצים, רק מסמכים ממרתפים עבשים.
אם אתם מוכנים להעמיק קצת – לא תצטערו על זה.

 












