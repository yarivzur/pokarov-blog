---
title: "04.13.2000"
pubDate: "2000-01-01"
source: "tripod"
category: "internet"
original_file: "/writings/internet/2000/04.13.2000.html"
---

**


 










 |



 |


 |

**Sat, 13 April 2002**

 

::**** ****למראית הדז'ה-וו ::**

בין ה- 22 ל- 29
באפריל ייערך בסינמטק פסטיבל "דוק-אביב" לסרטים דוקומנטריים. בדרך כלל,
לא היינו מטרידים את ראשנו היפה בדברים כאלה (איפה ג'קי צ'אן כשצריך אותו?) אבל
השנה מציג הפסטיבל סרט בשם "Home Page",
שזה כבר נשמע כמו הטריטוריה שלנו. ראינו את הסרט, ואנחנו רוצים להמליץ בחום. הסרט
מתחיל כאשר דאג בלוק, צלם שהתפרסם בזכות הסרט "סילברלייק" (סיפורם של
זוג גייז שאחד מהם גוסס מאיידס), שומע על דבר חדש שרץ – האינטרנט. השנה היא 1996,
והאינטרנט מתחיל לפרוץ מחוץ לגבולות המכורים בלבד לציבור הרחב. בתחילת הסרט מופיע
ציטוט של Wired המתייחס לאינטרנט – "או שאתה על המכבש, או שאתה חלק
מהכביש". כמה יומרני. כמה 1996. בכלל, אם יש סיבה שנהנינו מהסרט, זו הנוסטלגיה.
זה היה כמו לראות סרט ביתי של הבר-מצווה אחרי הרבה שנים. אנשים גולשים בנטסקייפ
3.0, מחפשים אתרים ב-excite.com,
מתלהבים מהאפשרויות של IRC, אוח, אוח, אוח. רוב
הזמן התמקד בלוק בנסיון להבין מה גורם לאנשים לשים אתרים עם פרטים חושפניים על
חייהם ברשת. שאלה שהאמת – עד היום אין יותר מדי תשובות עליה, רק שהיום, בניגוד ל-
96', פחות אכפת. על מנת לענות על השאלה, מתלווה הבמאי לג'סטין הול, מעין פריק
אינטרנט שהרים אתר חושפני על חייו, החל מימיו בקולג', דרך עזיבתו לצורך מסע ברחבי
ארה"ב להפיץ את בשורת האינטרנט, הצטרפותו לעיתון אונליין חדש בשם Electric Minds, וכלה ברגע ההשקה של העיתון. בדרך הוא פוגש עוד כל מיני אנשים
השופכים את כל חייהם על גבי מסכים מרצדים. בין השאר אפשר לראות את מייסדי FEED, שהיום הוא כבר מגזין וותיק, כשהיו צעירים ויפים. שורה תחתונה –
מומלץ למי שרוצה להיזכר איך זה היה בימים שאנשים עדיין כתבו HTML
בעצמם, אבל מומלץ לא פחות לאלה מבינינו שבאמת תוהים למה אנשים מרימים אתרים
פרטיים. התשובה הכי טובה שמצאנו היה של קארל סטדמן, מייסד Suck.com (אתר מומלץ בפני עצמו): "כולנו מחפשים את הבובו שלנו. בובו
הוא האדם שעושה שהכל יהיה בסדר. לא ברור מי הוא, מה הוא ואיך מוצאים אותו. אבל אם
תשים מספיק מידע על עצמך ברשת – אולי בובו ימצא אותך"

האתר של הסרט –www.d-word.com

 

 

**:: פרפראות לחג ::**

לא
חשבתם שנשאיר אותכם רק עם מצות ובלי אתרים לבקר בהם, נכון?

 

אתר המציג תמונות
שצולמו במחנות ריכוז. נותן קצת פרופורציה - [www.imagesforreflection.com](http://www.imagesforreflection.com/)

 

ובמעבר חד, השיכור
העיוור - [www.blindwino.com](http://www.blindwino.com/), אתר עם הומור "מיוחד"

 

משקה חדש, שיעשה לכם
את היום – מי באנג. זאת לא בדיחה - [www.bevnet.com/reviews/bongwater/](http://www.bevnet.com/reviews/bongwater/)

 

ואיך אפשר בלי קצת
פרברסיה – אתר המוקדש לתמונות של נשים בגבס. מה ששמעתם. [www.castroom.com](http://www.castroom.com/).

 

חג שמח!

 

 












 |