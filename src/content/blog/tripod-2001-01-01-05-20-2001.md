---
title: "05.20.2001"
pubDate: "2001-05-20"
source: "tripod"
category: "internet"
original_file: "/writings/internet/2001/05.20.2001.html"
---


 

 

אחרי
שנתיים וקצת חברת הסטארט-אפ שלי נסגרה. היא לא ממש היתה שלי, פשוט הייתי שם
מההתחלה. תקופה מאוד ארוכה שלא ראיתי יותר מדי אור יום, חלמתי בלילה על שורות של
קוד, והאמנתי. אז זה נגמר, וחוץ מכמה קילוגרמים עודפים, בעיקר נשארו לי זכרונות, CD צרוב
עם הקוד שכתבתי, ואנשים טובים שישארו חברים שלי עוד הרבה זמן. אז עכשיו יש לי הרבה
זמן פנוי שאני מחפש איך להעביר (לא, לכתוב בעיתון זו לא עבודה אמיתית. בטח שלא
מבחינת הכסף), וככה הגעתי לאתר Cool Caption. הרעיון של האתר הוא להציג כל
פעם תמונה, ולתת לאנשים לתת לה את הכותרת. יש שם הרבה מאוד תמונות, והרבה מאוד
כותרות, וכולן מצחיקות כולן. אם גם אתם משועממים כמוני, זה הזמן ללכת לשם.

תנו
כותרת – [www.coolcaption.com](http://www.coolcaption.com/)

עוד
חברת סטארט-אפ לרשימה – [www.utok.com](http://www.utok.com/)

 

עוד
דרך להעביר את הזמן הנה על ידי השתתפות במכירות פומביות באינטרנט. לא, לא ב- 4Sale.co.il, הם כבר לא איתנו (כל כך חבל,
באמת). אלא ב- [www.whowouldbuythat.com](http://www.whowouldbuythat.com/). אתר זה מרכז מכירות פומביות
של האייטמים הכי ביזריים שאתם יכולים לחשוב עליהם מרחבי הרשת. החל בעותק נדיר של
ברבי בהריון, או קופסא נדירה של קורנפלייקס (11,000 דולר, מחיר מציאה). משום מה
אנשים מאמינים שכל זבל שהם ינסו למכור, יהיה מי שיקנה. על זה נאמר – לכל סיר יש
אדיוט.

 

ואפרופו
אדיוטים – תודות ל- YES (כן, יש לי YES, וזה אפילו בלי להיות בסטטוס VIP
אצלם. השגתי כמו אזרח מהשורה), אני משלים בימים אלה את החוסר שהיה לי עם העונה
האחרונה של בברלי הילס 90210. אמנם ברנדון הגמדון עם מכנסי הברמודה האופנתיים
נעדר, אבל קלי פריג'ידית מתמיד (בת נאמנה לגזע הפולני) ודילן קדורני נצחי. כל זה
הביא אותי לאתר הבא, שהיה יותר רלוונטי בימי הזוהר של הסדרה, אבל עדיין מצחיק
-  עלילותיהם של ברנדון ודילן,
הקומיקס. כן, כן. מישהו פעם חשב שזה מצחיק. אז כן, זה מצחיק, אבל לא בטוח שכמו שהם
התכוונו. לא תצטערו.

[www.x-entertainment.com/messages/429.html](http://www.x-entertainment.com/messages/429.html)

 

@ביניים:
הערות לסדר

אתר
ישראלי חדש ויפה הנו האתר של יוסי למל, מעצב ופרסומאי. באתר אפשר למצוא מבחר כרזות
שעיצב למל, וכל זה ב- [www.lemel.co.il](http://www.lemel.co.il/)

 

זה
רק אני, או שמסע הפרסום ל- [www.p-o.co.il](http://www.p-o.co.il/) הוא אחד הדברים היותר מעצבנים
שנראו פה לאחרונה? הרי כל כך בור שייצא מזה עוד אתר דלוח בוסף, שפשוט כואב הלב.

 

נקנח
במשהו מיוחד לכל ה- Geeks שם בחוץ. אחיי – הנה השילוב המושלם בשבילכם – נערות
רובוטים. לוקחים בחורות יפות, משתילים להם חלקי רובוטים (בפוטושופ, אל תדאגו)
והופה! יש לנו עוד אתר מצוין (אם כי בתשלום) – [www.robotgirls.com](http://www.robotgirls.com/)

 












