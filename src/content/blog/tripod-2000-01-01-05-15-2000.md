---
title: "05.15.2000"
pubDate: "2000-01-01"
source: "tripod"
category: "internet"
original_file: "/writings/internet/2000/05.15.2000.html"
---

**


 
















**Sat, 13 April 2002**

 **

**:: מכתב בבקבוק ::**

ויליאם הרטס הוא אדם משועמם
אש, אבל מה – מצחיק. התחביב שלו בחיים זה לכתוב מכתבים לגופים ממסדיים גדולים.
הרטס כותב להם מכתבים מגוחכים לגמרי, ומקבל תשובות רציניות עד אימה. כמובן שהוא
מפרסם את המכתבים באתר שלו, וברגע שתתחילו לקרוא את המכתבים, פשוט לא תוכלו להפסיק
לצחוק ולקרוא עד הסוף. מתוך המכתב שכתב הרטס למנכ"ל חברת 'גרייהאונד' (חברת
האוטובוסים הבין-עירוניים הגדולה בארה"ב): "לצערי אני כותב היום כי יש
לי בעיה קשה. בקרוב אני אמור לנסוע מפילדפיה לפיניקס. לצערי אני סובל מבעיה רפואית
של זקפה תמידית. בעוד שבזמן הנסיעה אני לובש מכנסיים רחבים ושם עיתון בחיקי, הרי
שבזמן העלייה והירידה מהאוטובוס, הבליטה במכנסיי ניכרת וגורמת לי מבוכה ניכרת.
רציתי לוודא שחברתכם תוכל לעשות את הסידורים המתאימים על מנת למנוע ממני
מבוכה". כיצד הגיבו החברים ב'גרייהאונד'? הם שלחו להרטס עלון על השירותים שהם
מציעים לנכים, בספרדית. כאמור, יש עוד מכתבים רבים, כולם מפילים. מי אמר שהאינטרנט
יביא למות המילה הכתובה?

הכתובת - [www.cranial.com/hertes.html](http://www.cranial.com/hertes.html)

 

**:: מלך הלטאות ::**

עולם המוזיקה מתדרדר מדחי אל
דחי. פעם להקות רוק היו שיא המרדנות, הלוחמה בממסד והחירות. היום – הן האויב. למי
שלא שמע, לאחרונה תבעה להקת מטאליקה 300,000 משתמשים של תוכנת Napster על שהחליפו ביניהם שירים של הלהקה. למי שחי במערה, Napster, ואחותה הישראלית הקטנה iMesh
הן תוכנות המאפשרות לגולשים להחליף ביניהם קבצי MP3
(קבצי מוזיקה דחוסים). מדובר בעשרות אלפי קבצים המחליפים ידיים מדי יום. זכויות
יוצרים? בפח. אז מטאליקה תובעים את המעריצים שלהם, וכמוהם גם המלך בכבודו ובעצמו
ד"ר דרה (מי שעדיין לא קנה את הדיסק האחרון שלו – פראייר). לרגל התדרדרות
המוסר בלהקות, נזכר האתר המצוין [www.thesmokinggun.com](http://www.thesmokinggun.com/) בכוכב רוק עם ביצים – ג'ים מוריסון זצוק"ל. האתר מביא את
תמליל עדותו של רבנו ג'ים עת נשפט על כך שחשף את איבר מינו על הבמה. ג'ים נשאל
שאלות קשות, ומהתל בתובע המחוזי. היו פעם גיבורים.

[www.thesmokinggun.com/archive/jimdoors1.shtml](http://www.thesmokinggun.com/archive/jimdoors1.shtml)

 

**:: אתר הבית ::**

בפינה זו ננסה להביא מדי שבוע אתר
חדש שקיבלנו בדואר. שני קריטריונים פשוטים:

1. אתר ישראלי, רצוי
בעברית.

2. אתר פרטי – לא של
חברה, לא של עיתון, לא כלום.

 

והשבוע – פירורים של קסם
(תרגום חופשי)

אתר של בחורה בשם רחלי סוקול,
עתודאית למדעי המחשב (בההה!) שלבה נתון למהנדס אווירונאוטיקה סקסי(?) בשם דודי.
רחלי מדברת קצת אספרנטו (למה?) אוהבת את פסקול הסרט 'טרזן' (למה?!!) ושונאת את נב
קמבפל (די מובן). האתר מעוצב למשעי, ומכיל סיפורים קצרים, שירים ותמונות שרחלי
יצרה. יש רק שני דברים שמונעים מאיתנו לתת לרחלי את הציון המושלם: הראשון הוא הקטע
המעצבן של לבטל את האפשרות ל Right-click
באתר, והשני, ואני מודה שזה קטע אישי – אני לא יכול לתת A
למישהו ששונאת את ואן-דאם.

כתובת - [www.bitsofmagic.com](http://www.bitsofmagic.com/)

ציון: A-

 












