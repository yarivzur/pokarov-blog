---
title: "אלכסנדר הגדול"
pubDate: "2000-01-01"
source: "tripod"
category: "internet"
original_file: "/writings/internet/2000/01.03.2000.html"
---

**


 










 |



 |


 |

**Sat, 13 April 2002**

 **

## אלכסנדר הגדול

אם נבקש
מכן למנות ארבעה מדענים גדולים במאה האחרונה, בוודאי כולם יסכימו על אלפרד
איינשטיין, תומס אדיסון וניקולה טסלה. ומי הרביעי? אלקס צ'ו. מי? אלקס צ'ו! אלקס
הוא בחור מאוד כריזמטי, אשר ההשוואה היחידה בינו ובין השמות שהזכרנו הנה העובדה
שגם להם לעגו. בימים כתיקונם – אלקס היה מבלה את חייו במוסד סגור או
בכנסת. אבל בשביל זה יש את האינטרנט. הצטרפו אלינו למסע בעולמו של אלקס – [www.alexchiu.com](http://www.alexchiu.com/).

ראשית,
ההמצאה העיקרית של אלקס – המתקן לחיי נצח. כן, גבירותיי ורבותיי,
כל שעלינו לעשות הוא לענוד שתי טבעות מיוחדות. את הטבעות האלה עונדים על זרת ימין
וזרת שמאל בעת השינה. בשלב זה, אנשים רעים מרימים את גבותיהם בתמיהה. ובכן, אלקס
יסביר לכם שהזרתות(?) הן הפלוס והמינוס של הגוף. כמו קצוות של בטריה. החיבור שלהן
על ידי הטבעות – הוא הוא שיבטיח לכן להישאר צעירים לנצח. כמובן, אלקס ישמח לספק
לכם זוג טבעות ב- 19.50$. אבל האם בכך מסתיימת גאונותו? לא ולא, חרגולים קטנים,
אלקס חשב על הכל. אם כולם יחיו לנצח, מה הם יאכלו? אלקס מסביר לנו צהוב על גבי
אדום, איך בסין ייגמר האוכל ותהיה מלחמה גדולה! אז מה עושים? ממציאים מכונת
טלפורטציה. כן, כן. אלקס המציא גם מכונת כזו, עם שרטוטים והכל. כזהו אלקס שלנו. יש
באתר שלו עוד הרבה מאוד תיאוריות שונות ומשונות. אם עדיין לא ירדתם לגמרי ממסיבות
המילניום – זה המקום בשבילכם.

 

## חייבים להכיר

והיום – [www.amazon.co.uk](http://www.amazon.co.uk/).

כולם כבר
שמעו על Amazon. חנות הספרים הגדולה בעולם. הרעיון היה
פשוט - בלי מוכרים, בלי שטח השכרה יקר, אתר אחד, מחירים נמוכים, משלוח ישר הביתה.
סיפור הצלחה ענקי. פחות מוכר בארץ הנו האתר הבריטי של אמזון. באתר נוכל למצוא לא
פחות ספרים מהענק האמריקאי, כאשר לא אחת המחירים יותר זולים. היתרון הגדול של
אמזון הבריטי הנו זמן המשלוח. אלא אם כן אתם מוכנים לשלם הון תועפות על
דואר-אוויר, ייקח לספרים שלכם די הרבה זמן להגיע מאמזון בארה"ב. מאמזון
באנגליה – שלושה ימים בלבד. לכן, לפני שאתם ממהרים לקנות, שווה להשוות
מחירים עם amazon.co.uk.

שתי הערות:

א.     
הרבה אנשים תוהים בקשר למסירת מספר האשראי שלהם מעל
האינטרנט. באמזון אתם יכולים לשלוח את מספר כרטיס האשראי בפקס או בטלפון.

ב.     
עושים עבודה לאוניברסיטה, וחסרים לכם פרטים
לביבליוגרפיה? זה הזמן להפסיק להסתובב בין המדפים בספרייה של נפתלי. פשוט תחפשו את
הספר באמזון, ושם תקבלו את כל הפרטים.

כיצד נשלב
בשיחה?

**הוא**:
"קניתי את 'יעל ואני 16' באמזון. רק 10 דולר!"

**היא**:
"באמזון הבריטי יש אותו ב- 2 פאונד."

**הוא**:
"וואו, אני ממש מעריץ אותך. את שועלית גלישה"

 

## אם תרצו אין זו אגדה

כל מי שאי
פעם שמע את "ציפורי לילה מדברות" עם גדעון רייכר, שם לב שחלק מהסיפורים
המרטיטים חוזרים על עצמם. מסתבר שעשרות נהגי מונית הסיעו מישהי הביתה כדי לגלות
שהיא מתה כמה שנים קודם. לסיפורים האלה קוראים אגדות אורבניות. יש אתרים רבים
שמתעסקים בנושא, וננסה להביא לכם היום כמה משעשעים במיוחד. נתחיל ב- [www.urbanlegends.com](http://www.urbanlegends.com/), אתר ענקי המרכז את מיטב האגדות,
מחולקות לפי נושאים שונים. בחלק של הסלבריטיז נוכל למצוא את האגדה של מותו של פול
מקרטני ואת הטענה שהיטלר היה צמחוני. גם הסיפור על התנינים בביוב לא נפקד מקומו.
כולנו מכירים את הסיפור על ריצ'רד גיר והג'רביל. האתר הבא בוחן את כל הנושא של
עצמים המוכנסים למקום לא נעים בצורה רפואית משהו - [www.well.com/user/cynsa/newbutt.html](http://www.well.com/user/cynsa/newbutt.html). לצערם
של רבים, ולשמחתם של הג'רבילים אין אמת בסיפור. נסיים בד"ר סוס. אגדה אורבנית
מספרת שאחד מהספרים הראשונים של סופר הילדים המבריק נגנזו בשל תכנית בעייתיים
משהו. האתר members.aol.com/danledbttr/seuss.htm טוען כי בידיו הספר הגנוז. האמנם?

 

## פסטי, פסטי, פסטיבל

מה הדבר
הכי מעניין שאפשר להגיד על מונטנה? (לא הגלידה, המדינה). שאוכלוסייתה מונה 93
אחוזים לבנים? לא. האם זו העובדה שממנה צמח היונאבומבר (רוצח סדרתי לא נעים)? גם
לא. שהדבר שהכי קרוב למונטנה וספורט זה ג'ו מונטנה? לא ולא. האם זו העובדה שבאתר
הרשמי של מוכנות לבאג 2000, אנחנו מוזהרים ששנת 2000 תגיע עוד -1901 שנים? שוב
טעיתם. הדבר הכי מעניין במונטנה הנו פסטיבל האשכים השנתי. מה ששמעתם. Montana’s Original
Testicle Festival זה
השם הרשמי. הפסטיבל, שחגג השנה את שנתו ה- 17, מתרחש כל שנה ביום חמישי השלישי של
חודש ספטמבר, וכולו חגיגה אחת גדולה לאשך. כולם אוכלים אשכי פרים ("70 אחוז
פרוטאין, ובלי עצמות", מציין המארגן), שותים הרבה מאוד אלכוהול, ואם פחדתם
שתשתעממו – לא לדאוג. יש אירועים: תחרות החולצה הרטובה, תחרות החזה השעיר,
משחקי בריכה, מופעים וכמובן – בינגו חרא. לא שהבינגו לא טוב, פשוט
מציירים את המספרים על הרצפה, ונותנים לפר ללכת על ה"לוח". איפה שהפר
מחרבן, המספר מסומן. כמו כל מיזם אמריקאי, יש חולצות של הפסטיבל, קסטות וידאו
ועוד. בשורה התחתונה זה נראה כמו תירוץ פחות או יותר טוב לאנשים להתפשט. למרבה
החלחלה, גם הגברים בוחרים להראות את תכשיטי המשפחה. האומה הכי גדולה בעולם – [www.testyfesty.com](http://www.testyfesty.com/).

 

# **קטנטנות**

*
[www.asdf.com](http://www.asdf.com/) – פשוט
משהו אחר.

* [www.lileks.com/institute/frahm](http://www.lileks.com/institute/frahm) – ארט פראהם הוא אומן שהתמחה
בציורים של נשים שנפלו להן התחתונים. כמעט תמיד יש סלרי בסביבה.

*
[www.finalthoughts.com](http://www.finalthoughts.com/)  זה המקום להשאיר צוואה שתישלח באי-מייל ליקיריכם לאחר מותכם.

* באג
אלפיים עבר בשלום (איזו הפתעה) חוץ מאשר על one.co.il, פורטל הספורט המוצלח, שאצלו השוער שי
הס הוא בן -73. מזל טוב שי!

 

 

 












 |