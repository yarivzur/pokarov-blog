---
title: "compNovember"
pubDate: "2000-01-01"
source: "tripod"
category: "blazer"
original_file: "/writings/blazer/compNovember.html"
---

**


 
















**Sat, 13 April 2002**

@כותרת: בנה ביתך**

** **

@קרדיט: יריב צור

 

@משנה:

 

@רציף: כשאמרתי לי',
שועל אינטרנט ותיק, שאני מכין כתבה על בניית אתרים באינטרנט הוא שאל אותי (דרך ICQ
כמובן, אנחנו לעולם לא נפגשים פנים אל פנים) "זה לא קצת 1997?". כחכחתי
במבוכה. לעומתו, א', שמתגאה בכך שיש לו מספר ICQ של 5 ספרות (סמל לפז"מ
בקרב הקהילה הדיגיטלית הישראלית) לא ממש התלהב מהקונספט של להסביר לאנשים איך
להגיע לאינטרנט. "מה אנחנו צריכים עוד אנשים פה?" הוא רטן. אז התשובה
היא כן. אמנם כל העיתונים ששים לספר לנו על חורבן ה"דוט-קום" (אותם
עיתונים שששו לספר לנו על עליית ה"דוט-קום", דרך אגב), אבל האינטרנט פה,
והוא פה להישאר. מי שלא מוצא את עצמו מחפש כתובות באינטרנט, מוצא את עצמו מחפש
צימרים, מסעדות, או כל דבר אחר באינטרנט. אז קם לו האדם הסביר בבוקר, ומחליט שהוא
רוצה אתר אינטרנט משלו. אם זה בשביל לפרסם את השירים שהוא תמיד כתב למגירה, אם זה
בשביל שהעולם יידע על הגיגיו הפוליטיים, ואם זה סתם בשביל לשמור את אלבום התמונות
המשפחתי, בצירוף עץ המשפחה שהוא הכין בעבודה "שורשים" בכיתה ט'.

 

**@ביניים: איפה?**

@רציף: אתר אינטרנט,
כמו כל פולני טוב, צריך מקום להתארח. מדובר בשרת אינטרנט המחובר לרשת ומאפשר לנו
שטח אחסון לאתר שלנו. צריך לזכור שבסוף היום, אתר אינטרנט זה רק אוסף של קבצים
שצריכים לשבת איפה שהוא. לשמחתנו, יש עדיין לא מעט מקומות בהם אפשר לארח את האתר
שלנו בחינם לחלוטין. הידוע מכולם הוא GeoCities (ששייך כיום ל- Yahoo!),
אבל שם נקבל רק 15 מגה של שטח אחסון. לא שזה מעט, אבל אם אפשר לקבל יותר ובחינם,
אז למה לא? לצורך כך נלך ל- Tripod (ששייך היום לרשת Lycos. בכלל – כולם היום שייכים
לאיזושהיא רשת). ב- Tripod גם נקבל 50 מגה, וגם לאתר שלנו יהיה שם יותר יפה.
מה זאת אומרת? נניח שנארח את האתר ב- Geocities וקוראים לנו צ'ופצ'יק. השם של
האתר שלנו יהיה [www.geocities.com/choopchik](http://www.geocities.com/choopchik), לעומת זאת, אם נארח את האתר
ב- Tripod נקבל שם כמו [http://choopchik.tripod.com](http://choopchik.tripod.com/).

בארץ יש לנו את
"נענע", שישמחו לארח אצלם את האתר הקטן שלכם, ובחינם (http://planet.nana.co.il).

עכשיו, נניח שאנחנו
מוכנים לשלשל מעט מזומנים על מנת לקבל אירוח דה-לוקס. כאן יש לנו כמה אפשרויות שרק
נרצה, החל מ- [www.freeservers.com](http://www.freeservers.com/) שייתנו לכם 500 מגה תמורת 15
דולר לחודש (אפשר פחות בפחות), דרך [www.sweethome.co.il](http://www.sweethome.co.il/) החביבים, וכלה ב- GeoCities
ו- Tripod, שישמחו תמיד לקחת קצת כסף (אי אפשר להתפרנס רק מבאנרים, נכון?)

 

**@ביניים:איך?**

@רציף:בניית אתר
אינטרנט היא דבר הרבה פחות מסובך ממה שחושבים, ודבר הרבה יותר מסובך ממה שחושבים.
ברמה העקרונית, דפי Web כתובים בשפה שנקראת HTML (אייצ'-טי-אמ-אל, למאותגרי
לועזית) ונדרשת כאן החלטה עקרונים האם אנחנו רוצים ללמוד אותה. אמנם, זו שפה יחסית
קלה ללימוד (לפחות הדברים הבסיסיים), אבל לא בטח שיש לנו את הזמן (והכוח, בואו לא
נשכח מכוח) ללמוד אותה. אם כן נרצה ללמוד אותה, המקום להתחיל הוא - [http://werbach.com/barebones/download.html](http://werbach.com/barebones/download.html). המקום להמשיך ללמוד הוא ב- Webmonkey,
ה-אתר למפתחי Web - [http://hotwired.lycos.com/webmonkey/frontdoor/beginners.html](http://hotwired.lycos.com/webmonkey/frontdoor/beginners.html).

 

**@ביניים:עם מה?**

**@**רציף:** **השאלה הבאה שצריכה להטריד אותנו היא במה נשתמש בשביל לכתוב
את האתר שלנו. גם כאן, יש לנו לא מעט אפשרויות. אם החלטנו לכתוב ב- HTML, אז
הכי טוב והכי בריא לעשות את זה בעורך טקסט פשוט, דוגמת TextPad ([www.textpad.com](http://www.textpad.com/)) אבל גם Notepad
הפשוט יספיק. מצד שני – אם אנחנו לא ממש רוצים ללמוד HTML, אז אנחנו רוצים משהו שיכתוב
לנו דפי HTML בלי מאמץ מיותר. כאן יש לנו בערך מיליון וחצי אפשרויות שהפשוטה
והזמינה שבהם היא (תרועת תופים) – Word. כן, כמו שאתם כותבים את המסמכים שלכם, אתם יכולים
לכתוב גם דפי HTML. פשוט כותבים מסמך רגיל, ועושים לו Save As
כ-HTML. ב- Word 2000 התמיכה בנושא מאוד טובה, ומתוך הנחה שלכולנו יש Office
בבית, אין סיבה לא להשתמש בו. אפשרות שנייה היא מוצר של Microsoft שנקרא FrontPage (מגיע יחד עם חלק מחבילות ה- Office,
ואם לא – עניין של 170$) שמאפשרת לנו לכתוב מסמך כרגיל (כאילו מדובר במעבד
תמלילים), לראות איך הוא ייראה בדפדפן, ואף להעלות אותו לרשת (אם כי התהליך קצת
מסובך). אבל העורך שאני אישית הכי אוהב נקרא CityDesk. CityDesk תצא לשוק בערך בתחילת דצבמר,
ותעלה בין 0 לפחות מ- 500$ (תלוי בחבילה שתקחו). היא מאפשרת ניהול מאמרים ועדכונם,
הצגת מאמרים בתאריכים מסוימים, לקהלים מסוימים ובשפות שונות. בקיצור – בובה של
תוכנה, עם ממשק משתמש פשוט ובהיר.

 

@**ביניים: מי?**

עכשיו שיש לכם אתר,
עם כל מה שאי פעם רציתם להגיד או להראות לעולם, נשאלת השאלה איך יקראו לו. אתם
יכולים להישאר עם השם שסיפק לכם האתר שמארח אותכם, אבל בדרך כלל זה שם קצת ארוך
ומסורבל. אז כאן מגיעות החדשות הרעות – אין דרך להשיג שם (דומיין) יפה ונוח בחינם.
מה לעשות. החגיגה נגמרת כאן. אז אם אתם רוצים שם כמו [www.choopchik.co.il](http://www.choopchik.co.il/), תתכוננו לשלוף את הארנק.
לבחור אצל מי לרשום את הדומיין שלכם מורכב משני חלקים – הראשון, והקשה יותר הוא
למצוא שם פנוי. מה לעשות, וכל השמות השווים תפוסים, וראיתי יותר מחברת סטארט-אפ
אחת שמשנה את שמה כמה פעמים פשוט כי לא מצאה דומיין פנוי לאתר. לאחרונה, כמה
פסיקות משפטיות גם הפכו את הקונספט של לבחור שם מסחרי מוכר ללא אפשרי - אתם כבר לא
יכולים לרשום לעצמכם את [www.burger-ranch.co.il](http://www.burger-ranch.co.il/) רק כי הם לא טרחו לעשות את זה
(טוב, אתם יכולים, אבל תהייו מוכנים נפשית למאבק משפטי יקר). נניח שהשם שרציתם ([www.choopchik.co.il](http://www.choopchik.co.il/)) פנוי. עכשיו השאלה היא איפה.
אין כאן תשובה ברורה, צריך לעשות סקר שוק, והמחירים משתנים כל הזמן. אם רוצים ללכת
על גדול ובינלאומי – הבחירה האישית שלי היא [www.netsol.com](http://www.netsol.com/), פשוט כי הם היו הראשונים
שרשמו דומיינים, ולא כי הם הכי זולים בהכרח. טיפ חשוב – אם אתם רוצים לרשות דומיין
ישראלי (.co.il, .net.il וכד'), הכי כדאי לעשות את זה דרך איגוד האינטרנט הישראלי ([www.isoc.org.il](http://www.isoc.org.il/)) שהוא ארגון ללא מטרת רווח,
ולכן גם לרוב יהיה יותר זול. יש סוגייה שלמה של אי-מייל יעודי (לדוגמא: [king@choopchik.co.il](mailto:king@choopchik.co.il)), אבל זאת כבר אופרה שלמה.
כשאתם בוחרים איפה לארח את האתר, תשימו לב שהוא נותן לכם את זה. רמז – זה אף פעם
לא בחינם.

** **

**@ביניים: בדד**

@רציף:אפשרות צדדית
משהו אבל מעניינת לא פחות היא להקים את אתר האינטרנט שלכם בבית. בשביל זה צריכים
להריץ שרת אינטרנט (Apache או IIS של מייקרוסופט), לדאוג שהמחשב יהיה דלוק והכי חשוב
– לדאוג שהוא יהיה תמיד מחובר לאינטרנט, עם כתובת קבועה. זה לא סיפור פשוט, גם
בגלל הכתובת הקבועה (בתיאוריה, אם תתחברו ל- ADSL ולא תתנתקו או תכבו את המחשב
לעולם, זה יכול לעבוד, בתיאוריה) וגם בגלל שפתאום אתם צריכים לדאוג לדברים כמו FireWall,
וגיבויים. בקיצור – למקצוענים בלבד, וגם אז רק לכאלה עם מניעים תמוהים במיוחד.

** **

**@ביניים: אז מה
היה לנו?**

@רציף:** **אחרי
כל האפשרויות האלה, ננסה להציג לכם את כל האפשרויות המועדפות עלינו (העדפה אישית
לחלוטין), על פי חתך תקציבי:

 

**אני סטודנט
תפרן...**

אירוח: [www.tripod.com](https://www.tripod.com/)

עורך: TextPad
(HTML), CityDesk

דומיין: מי צריך את
זה בכלל?

 

**אני עוסק זעיר...**

אירוח: [www.freeservers.com](http://www.freeservers.com/)

עורך: Word, CityDesk

דומיין: לרשום
באיגוד האינטרנט הישראלי.

 

**מה אכפת לי? הכל
יורד ממס הכנסה...**

אירוח: [www.sweethome.co.il](http://www.sweethome.co.il/)

עורך: FrontPage2002,
CityDesk

דומיין: לרשום ב- www.netsol.com.












