---
title: "אחינו הנהג"
pubDate: "1999-01-01"
source: "tripod"
category: "internet"
original_file: "/writings/internet/1999/12.20.1999.html"
---


 










 |



 |


 |

**Sat, 13 April 2002**

 

באג
אלפיים. איזה פחד. רק השם עושה חלושס. עזבו אותכם מ- K-300, יש לנו באג אלפיים. אישית, יותר
מטרידות אותנו מסיבות המילניום. אבל בזמן שאנחנו נשתכר על הגג של הבניין העגול של
עזריאלי, הרבה מאוד אנשים ישבו בבית מזיעים, עם גפרורים, פנסים, ומסקינג-טייפ. מה
אתם באמת חושבים שיקרה? שאיזה מעלית תגיד לעצמה – "ואללה,
עכשיו 1900, עדיין לא המציאו מעליות, למה שאני לא אפול למטה?" איך שאנחנו
רואים את זה – באג 2000 זו פיקציה של יזמים זריזים יותר או פחות שעושים כסף
מהפרנויות שלכם ("פינת באג 2000 מוגשת לכם בחסות אנרג'ייזר"). אבל,
למקרה שאתם כן לחוצים, נביא לכם השבוע מעט אתרים שירגיעו אתכם לקראת הבאג המתקרב
ובא.

נתחיל
בבאג שלעומתו באג 2000 (Y2K)
נראה כמו תינוק –
Y5B. כן, כן, בעוד
חמישים ביליון שנים השמש תכבה. האם אתם מוכנים? יש לכם מספיק נרות? האתר [www.y5b.com](http://www.y5b.com/), מזדרז להכין אותנו לקטסטרופה המתקרבת ובאה. באתר מציגים שאלות
קשות במיוחד – "מה תגיד לילדך כשהשמש כבר לא תזרח?", "איך להתקין
את Windows 5000000000?"
וכד'. אל תחכו למחר. זה בעתיד. מה עם שבוע הבא? כל קווי הטלפון קורסים, ואין לכם
אי-מייל יותר. כיצד תשלחו הודעות לחבריכם? מטוסי נייר כמובן. אבל איך? אל חשש,
חרגולים קטנים, יש לנו בשבילכם את התוכנה המושלמת. התוכנה E-mail Y2K תדפיס לכם את מכתבים כשהם כבר  מוכנים עם הקווים המתאימים למטוס נייר.
אתם יכולים לבחור בין מטוס לטווח קצר ובין מטוס לטווח ארוך, כולל סמיילי במקומות
המתאימים. את התוכנה אפשר להשיג ב- [www.khs.com/abouty2k.htm](http://www.khs.com/abouty2k.htm).

ולסיום
– אם עוד לא צחקתם מספיק – פורום "באג
2000 – המדריך למבוהל" של "ואללה!" ([http://myforums.walla.co.il/ts.exe?tsurl=0.305.0.0.0](http://myforums.walla.co.il/ts.exe?tsurl=0.305.0.0.0)) יספק לכם צחוקים לרוב. השאלה החביבה
עלינו – "מה כדאי לי לעשות כדי למגן את עצמי מהצפות ביוב ומים בלתי
נשלטות?" כמו שאומרים הגויים – גיב אס א פאקינג ברייק.

 

# אחינו הנהג

כל
מי שנוסע במוניות בתל-אביב יודע שנהגי מוניות מתחלקים לשניים –
אלה ששואלים לפני שהם לא מפעילים מונה, ואלה שלא. כנראה שצריך להרחיק לאספן,
קולורדו, בשביל למצוא את הסוג השלישי – נהגי מוניות און-ליין. ג'ון בארנס הוא
נהג מונית שמחובר לאינטרנט כל זמן הנסיעה. יש לו מצלמה שמשדרת תמונות בזמן הנסיעה,
ואפשר אפילו לשוחח איתו בצ'ט תוך כדי. יש לציין שעם השנים והפרסום, ג'ון ידידנו
כבר לא אוסף נוסעים סתם, אלא נהפך לאטרקצייה תיירותית בפני עצמה –
נסיעה של חצי שעה עולה 100$, אבל לתפרנים מבינינו, אפשר פשוט להתחבר
לאתר, ולראות את המונית הפסיכדלית של ג'ון - www.ultimatetaxi.com

 

 

# קטנטנות

בעוד
ש"רשת" ו"קשת" מתחרות ביניהן למי תהיה אתר יותר מושקע
("רשת" בנקודות) כנראה שצריך מילניום בשביל לגרום ל"טלעד"
להעלות משהו שנראה כמו אתר – [www.telad2000.co.il](http://www.telad2000.co.il/)

 

חבורה
של יפנים שמוכרים "תמצית פרוות כלבי-ים". מי צריך ויאגרה? [www.ottosei.co.jp/english](http://www.ottosei.co.jp/english)

 

המגזין
"מניה" - [www.topsoft.co.il](http://www.topsoft.co.il/) - מציג את עצמו כ"אתר
צעיר ורענן ומעניק לצעירים את כל אשר על רוחם". אכן, הנוער מעדיף שיעורי מחשב
על פני שיעורי לשון.

 

מקורותינו
ב"וואלי" מוסרים לנו על חידוש לשוני מרענן – מעתה, אל תאמרו
דאבל-יו דאבל-יו דאבל-יו דוט יאהו דוט קום. אמרו בפשטות – דאב דאב דאב דוט
יאהו דוט קום

 

אמן פולני שמייצר "לגו"
של מחנות ריכוז –
[http://users.erols.com/kennrice/lego-kz.htm](http://users.erols.com/kennrice/lego-kz.htm)
. מטריד.

 












 |