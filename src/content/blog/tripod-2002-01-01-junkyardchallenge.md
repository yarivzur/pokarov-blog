---
title: "JunkyardChallenge"
pubDate: "2002-01-01"
source: "tripod"
category: "tv-reviews"
original_file: "/writings/2fg/TV/2002/JunkyardChallenge.html"
---

**


 










 |



 |


 |

**Fri, 10 May 2002**

@ככותרת:

גרוטיאדה, גרוטיאדה, יופי של
משחק**

 

@משנה:

@רציף:

הקטע הבא מיועד לגברים בלבד.
עם הנשים הסליחה. לא, זה לא קטע על בחורות ערומות, או שחקנים שרצים אחרי כדור.
הנשים האלה, יש להן איזו שהיא תפיסה מוזרה כאילו זה הדבר שהכי מעניין אותנו (זה,
וצבעי המפיות בחתונה. אנחנו ממש מבחינים בין חום-ורוד ואפור-עכבר. נכון) זה שדיים
וספורט. טעות. תסתכלו על גברים כשהם נכנסים לחנויות של כלי עבודה. איפה שהוא באיזור
המקדחות הם מקבלים מן מבט זגוגי בעיניים, שקלאודיה קריסטיאן, איבנובה יקירתנו, לא
תשיג גם בעירום מלא (בדקנו. תאמינו לנו שבדקנו). יותר משגברים אוהבים כל דבר בעולם,
הם אוהבים לפרק דברים ולהרכיב אותם. אם אפשר להכניס בדרך גם משהו שעובד על חשמל,
מסתובב, ועם זיזים, אנחנו בכלל מגיעים לנירוונה. לא מאמינות? תעשו משאל מהיר אצל
הגברים שלכם – לכמה מהם יש בבית כלי עבודה שהם לא משתמשים בהם? נכון. תודה רבה.
תלכו לקרוא רם אורן או מה שאתן לא עושות בזמנכן הפנוי.

בדיוק בשבילנו, ערוץ "אגו"
מביא את "אתגר הגרוטאות" (Scrap Heap,
במקור). בתוכנית, שני צוותים של גברים ונשים שבניגוד אלינו, אינם מאותגרים טכנית
(אם נורה מתקלקלת – אנחנו מחליפים. אם זה לא עובד – אנחנו כבר קוראים לחשמלאי).
הצוותים מגיעים בבוקר למגרש הגרוטאות, ומקבלים משימה – עד שקיעת החמה עליהם לבנות
משהו שפותר משהו מוגדר. לדוגמה – לבנות בליסטראה שמעיפה כרובים על טירה, או לבנות
פעמון צלילה שיספיק לחמש דקות בעומק 6 מטרים. החומרים – מה שהם מוצאים במגרש
הגרוטאות. יש להם את כל הכלים שהם יכולים לחלום עליהם ועשר שעות. אם חושבים על זה –
זה כמו הקטעים של "צוות לעניין"/"מקגייוור" שבהם בונים פייפר מגומייה ומסטיק, רק
שזה נמשך על פני כל הפרק, ואף אחד לא מעשן סיגר תוך כדי.

כל הסיפור הזה מגובה במנחה
ססגוני (כמו יאיר לפיד, רק לא), ופשוט קשה להאמין עד כמה התוכנית מרתקת. בזמן
שהצוותים עובדים, מקבלים הצופים הסברים מדעיים למחצה שמסבירים את העקרונות על פיהם
עובדות המכונות שהם בונים (רמז: לבנות טרקטור גרר עם שלושה גלגלים זה לא רעיון כזה
טוב. גם למנות מנכ"ל מפלגה כושלת למנכ"ל בנק זה לא להיט, אבל זה כבר סיפור אחר).
התחרות בין הצוותים צמודה, וכמעט תמיד מוכרעת רק בסוף, ככה שמעבר לכיף המטורף של
לראות אנשים מלחימים, קודחים מרתכים ומשייפים כל דבר אפשרי, יש מתח בריא וצחוקים
לרוב. לגברים שבינינו – אם יש תוכנית אחת שתראו השבוע, אז תוותרו על ערוץ האופנה.
תראו את "אתגר הגרוטאות".

 

 











 |