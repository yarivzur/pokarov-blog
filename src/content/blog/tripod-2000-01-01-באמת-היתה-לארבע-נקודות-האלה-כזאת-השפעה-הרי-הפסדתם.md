---
title: "באמת היתה לארבע נקודות האלה כזאת השפעה? הרי הפסדתם"
pubDate: "2000-01-01"
source: "tripod"
category: "sports"
original_file: "/writings/sports/Articles/fog0000000080.html"
---

**


 
















**Thu, 11 February 1999**

 **

**:: אנדז'י קוביקה ::**

 

האוהדים של מכבי תל-אביב לא
ישנים טוב השבוע, סובבים סחור סחור במיטה בינות לסדינים ספוגי-זיעה וחולמים על
הדרבי בבלומפילד. בחלומות השחורים שלהם הם רואים שני שערים של גרשון, שני שערים של
בללי, והכי נורא –
שער של חרזי, שהוא גם אדום וגם בית"ר. מצד שני – יש לילות שהם חולמים על נמני שב ולובש את גופיה מספר  שמונה ויחד עם קוביקה מלמד את שביט
אלימלך לאסוף כדורים מהרשת. אצל אוהדי הפועל, הייתם מצפים רק לחיוכים, אחרי הכל הם
במקום הראשון, עם קבוצה דורסנית, מאמן תותח והזדמנות לנקום במכבי על שנים של
מרורים בדרבי בשבוע הקרוב. אבל בואו לא נשכח שמדובר באוהדי הפועל. הם מנוסים מדי,
זהירים מדי ומרירים הרבה יותר מדי בשביל לשמוח בלב שלם, במיוחד אחרי התצוגה
הלא-משכנעת באשדוד. בחלומות השחורים שלהם יש שוויון בדקה ה- 80, סימרוטיץ' ניגש
לנקודה הלבנה, ובועט את הכדור כל הדרך עד לחינאווי. לכבוד הדרבי האחרון של המילניום,
אנחנו נפגשים עם האיש שיראה לאלימלך את הלבן בעיניים – אנדז'י קוביקה.

 

**קודם כל ****–**** שאלת מיליון הדולר ****–**** תשחק בדרבי?**

אני מקווה. אני אדע רק ביום
חמישי אם אני אוכל לשחק, אבל אני באמת מקווה שאני אוכל לשחק. לקח לי הרבה זמן
לחזור מהפציעה, ואני צריך להתאמן יותר קשה מכולם, כי שבוע שעבר כמעט ולא התאמנתי
עם הקבוצה. בכל מקרה אני לא אהיה 100% בכושר. אני מאוד מאוד רוצה לשחק, כי צריך
שהקבוצה תהיה חזקה.

 

**ההרגשה שונה לפני דרבי?**

לא, לא ממש. בשבילנו –
כל המשחקים מאוד חשובים. אנחנו צריכים לחשוב על לבוא לכל משחק, ולנצח אותו. כמובן,
שזה יהיה משחק עם הרבה קהל, אבל אנחנו צריכים רק להתרכז בלנצח.

 

**הפועל מגיעים למשחק כפייבוריטים. זה לא מלחיץ?**

בסדר. אז הם טובים. אני לא
חושב שהם הרבה יותר טובים. אם היו לנו עוד ארבע נקודות היום, היינו עם ארבע-עשרה
נקודות, ואז המרחק מהפועל. אין מה לעשות, לפועל לא היו בעיות כמו שלנו היו.

 

# באמת היתה לארבע נקודות האלה כזאת השפעה? הרי הפסדתם
משחקים בלי קשר

אני חושב שלכל קבוצה מצב כזה
הוא קשה. אתה יודע, אתה מפסיד משחק אחד, והנה אתה בפער של שבע נקודות מכולם. זה לא
קל. יש הרבה יותר לחץ.

 

**ומן הסתם דרבי זה עוד יותר
לחץ**

לא ממש. אנחנו צריכים נקודות
וזהו. זה מה שחשוב. לא משנה לנו נגד מי אנחנו משחקים. אם ניקח נקודות מראשון,
מהפועל חיפה, ממכבי חיפה או מהפועל תל-אביב. מה שחשוב לנו זה להגיע למשחק, להיות
מרוכזים ולנצח. זהו. לא משנה נגד מי אנחנו משחקים. אנחנו רק צריכים לקחת שלוש
נקודות.

 

**בכל זאת, יש התלהבות של
האוהדים, של התקשורת**

כמובן. אלה תמיד משחקים טובים
נגד הפועל. משחקים שטובים לקהל, טובים למועדון. אבל אני אומר לך – כמו שהמצב שלנו עכשיו,
אנחנו לא יכולים לשחק בלחץ. אנחנו צריכים לעשות מה שהמאמן אומר, לשלוט במגרש, והכל
יהיה בסדר. האליפות עוד לא אבודה.

 

**כשאתה משווה את שתי הקבוצות,
במה אתם יותר טובים מהפועל, במה הם יותר טובים מכם?**

תראה, לפני המשחק קשה להגיד.
זה יכול להשתנות לפי מה שקורה באותו היום. כל פעם זה סיפור אחר.

 

**יכול גם להשתנות לפי השיפוט,
ע"ע ההרחקה השערורייתית של לירן שטראובר**

עזוב, זה הסטוריה מבחינתנו.
יש לנו ביום שני משחק חשוב, וזה הכל.

 

**בכל זאת בוא תנסה להשוות בין
שתי הקבוצות**

זה מאוד תלוי אם אבי נמני
ישחק. בעיניי הוא שחקן מרכז השדה הטוב בארץ. הוא חסר לנו. ברגע שהוא ישחק – נהיה הרבה יותר חזקים.
הוא נראה מצוין באימונים, ואני חושב שהוא יוכל לשחק ביום שני.

 

**אם נחזור לדרבי, אתה לא מרגיש
בכלל הבדל מבחינת הקושי לעומת משחקים אחרים?**

זה משחק שהולך להיות משחק
מאוד קשה. מדובר בשתי קבוצות טובות, והראשונה שתעשה טעויות – היא זאת שתפסיד את המשחק. אני לא רואה הבדל מבחינת הקושי לעומת
שנה שעברה, ואני רק מקווה שאני אהיה שמח אחרי המשחק. אני לא יכול להגיד לך שאין לי
הרבה רגשות לקראת המשחק עכשיו, אבל אני מעדיך לחייך אחרי המשחק ולא לפניו. אני גם
לא רוצה לדבר יותר מדי לפני המשחק, כי כדורגל זו דיסציפלינה שגם תלויה במזל. את
שאתה לא מגיע למגרש, אתה לא יכול לראות מה יהיה. יש הרבה הפתעות.

 

**מכבי עברו השנה למדים חדשים
בצבע כחול כהה שממש מקשה לזהות את השחקנים, אבל עדיין לא קשה לזהות את קוביקה, גם
ממרומי שער 4. פשוט מחפשים בחור בלונדיני בגובה מטר תשעים ואחת ומקשיבים ל"ווש"
של האימה שמהדהדת בלבו של השוער שממול. קוביקה, בן 27, כבש בשנה שעברה עשרים ואחת
שערים והיה מלך השערים כבר בעונה הראשונה שלו בארץ. ברזומה שלו ניס וסטנדרד ליאז',
שם חימם את הספסל לשנה לפני שגרנט הביא אותו לקרית-שלום.**

** **

**לא מעט אנשים טוענים שאתה
החלוץ הכי טוב בארץ. זה יוצר הרבה ציפיות ממך?**

אני לא יכול להגיד שאני החלוץ
הכי טוב בארץ. קשה להגיד את זה כשיש שחקנים שהבקיעו יותר שערים ממני העונה. שנה
שעברה הייתי מלך השערים, אבל השנה אני חושב שעדיין אי אפשר להגיד את זה. חוץ מזה
ששנה שעברה הליגה היתה משהו אחר לגמרי. הליגה השנה הרבה יותר קשה. אני באמת לא
יודע אם אני החלוץ הכי טוב. כל מה שאני יודע זה שאני עושה מה שאפשר בשביל מכבי.

 

**בתחילת העונה נראה היה שמכבי
מצפים ממך לעשות את ההתקפה לבד. לפרוץ קדימה, להרים לנגיחה ולהבקיע בו זמנית. **

אני לא חושב שזה ככה. מאוד
שמחתי שמכבי הבקיעו שלושה שערים נגד בני יהודה אפילו שלא שיחקתי. זה מאוד חשוב.
ברור שזה יותר טוב שיש למכבי שני חלוצים, מאוד קשה לשחק רק עם חלוץ אחד, זה לא קל.
אבל אם אבי יבוא ויהיה קרוב אליי, יהיה לי יותר קל לשחק ולהבקיע. חוץ מזה – ראינו שגם דדי בן-דיין
יכול להבקיע, וגיא צרפתי יכול להבקיע, זה מאוד חשוב.

 

**נראה שסוף סוף אתם מתגבשים
כקבוצה**

אני חושב שמכבי תמיד היתה
קבוצה מגובשת. זה לא נכון לומר שאנחנו מתגבשים, כי אני חושב שכל השחקנים מאוד
מגובשים.

 

**כששיחקת נגד הפועל שנה שעברה,
זו היתה קבוצה הרבה פחות התקפית. לא קבוצה של חמישיות ושלישיות בכל משחק.**

ברור, היה להם מאמן אחר,
שחקנים אחרים. היום בהפועל, קשטן מעדיף התקפה. לנו זה יותר קל, כי אפשר לשחק
כדורגל. זה לא כמו לשחק נגד קבוצה שמסתגרת ויש עשרה שחקנים שלהם ברחבה ואי אפשר
לזוז. בגלל זה אני מעדיף לשחק נגד קבוצות טובות, כי אז אפשר לשחק כדורגל טוב. אתה
יכול להראות את היכולות שלך. ככה שאני חושב שהמשחק ביום שני יהיה משחק טוב.

 

**מי השחקן שהכי מדאיג אותך
בהפועל?**

אני מתייחס אליהם כמקשה אחת.
כמובן שיש שחקנים שיותר טובים, אבל אין שחקן שמדאיג אותי יותר מהאחרים. באמת, צריך
לדאוג אצלם מכל שחקן, כי כמעט כל השחקנים אצלם מסוגלים להבקיע.  

 

**איך אתה מסביר את הפופולריות
שלך בקרב אוהדי מכבי? זה מפתיע אותך?**

אני אגיד לך – דבר ראשון, אני בחור
ישר. אני מאוד ישר. אני יכול לדבר עם כולם בלי בעיות, אבל אני חושב שכמו כל שאר
השחקנים בקבוצה –
אני עושה כמיטב יכולתי למען מכבי. באמת שאין לי מושג למה האוהדים אוהבים אותי כל
כך. כדאי שתשאל אותם.

 

**אם זה היה תלוי באוהדים של
מכבי, היו מחתימים אותך על חוזה של עשרים וחמש שנה עם אופציה להארכה. איפה אתה
רואה את עצמך בעתיד?**

אני באמת לא יודע. אני לא
יודע אם אני אשאר במכבי או לא אשאר זה קשה לומר. עכשיו אני במכבי, אני חושב רק על
מכבי ועל המשחק ביום שני.

 

**ואיך אפשר בלי ****–**** הימור על התוצאה
ביום שני?**

אני לא רוצה להמר. זה מאוד
מטופש להגיד מי ינצח. אם שאני אגיד עכשיו שמכבי ינצחו זה כאילו אני מבטיח משהו
לכולם, ואני לא רוצה להבטיח כלום. פשוט אי אפשר לדעת בכדורגל. יכול להיות שנשחק
מצוין, נעשה טעות אחת ונפסיד את המשחק.

** **












