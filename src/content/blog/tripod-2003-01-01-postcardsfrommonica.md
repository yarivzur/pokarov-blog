---
title: "PostcardsfromMonica"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/PostcardsfromMonica.html"
---

**


 
















**Fri, 09 May 2003**

@כותרת: **

**בשמלה כחולה ושתי צמות**

 

@ביניים:

יש מעט דברים שמעידים יותר על מצבה העגום של התרבות המערבית בשנים האחרונות יותר מאשר מעמד הכוכבות שלה זכתה מוניקה ("קירבי") לווינסקי. טוב, אולי העובדה שיש פסטיבלים בעולם שמציגים את "ג'וני", אבל זה כבר סיפור אחר. אם בעבר, בשביל לשכב עם נשיא אמריקאי הייתם צריכים להיות מרילין מונרו, או מינימום אנט בנינג, היום התהליך הוא הפוך – קודם מקיימים יחסי מין (שלא לפי הגדרת סעיף 2) עם הנשיא, ואחר כך נהיים כוכבים.

איזה כוכבים אתם אומרים? ובכן, בשבוע הבא נופצץ בשתי תוכניות לווינסקי. האחת בערוץ 2 והשנייה בערוץ 8. אה, אתם אומרים, אם זה בערוץ 8 אז זו בוודאי תוכנית איכותית, מדעית ו/או מרתקת, נכון?

אז זהו, שלא. "הגלויות של מוניקה" היא תוכנית תיירות עלובה, משעממת מהסוג שאפילו אצלנו בארץ כבר מתביישים לעשות. היא מתחילה ברכבת ההרים בקוני איילנד, ממשיכה לפאב מקסיקאי בניו-יורק, ליוסמיטי פארק בקליפורניה, סיור בבברלי הילס וכד'. כל המקומות הכי נדושים בארצות הברית (כולל כל המשפטים הכי נדושים) – בקיצור – משהו זוועתי במיוחד.

תמוהה במיוחד ההחלטה לשדר את התוכנית הזו בערוץ 8. הם התוכנית נותנת לנו איזו שהיא תובנה לגבי המבנה האישיותי שגורם למישהי לשמור שמלה עם דגימת DNA של נשיא אמריקאי? הוא אנחנו מבינים טוב יותר מה עבר עליה בעקבות כל הפרשה? לא. אנחנו מקבלים משפטים כמו "גיליתי שאמריקה היא ארץ כל כך רחבה, שיש בה המון דברים". ואללה.

טרם צפינו בתוכנית השנייה של לוינסקי האמורה להציף אותנו, אבל ברשותכם – אנחנו נוותר. איחלנו לחיילת הצלחה בהמשך דרכה.

 

 

 

 











