---
title: "101"
pubDate: "2002-01-01"
source: "tripod"
category: "tv-reviews"
original_file: "/writings/2fg/TV/2002/101.html"
---

**


 





 | [.portfolio](../../../../Portfolio.html) 
 | [.writings](../../../fog0000000017.html) 
 | [.bio](../../../../bio/fog0000000019.html) 
 | [.links](../../../../links/fog0000000097.html) 
 | [.blog](../../../../blogIndex.html) 
 | [.home](../../../../Home.html) 





 |



 |


 |

**Fri, 18 January 2002**

@כותרת:

קינה נוגה**

**** 

@רציף:

תגידו, מה עשיתם בשבת האחרונה? יצאתם בשלוש בבוקר לעמוד בפקק ממסעדה לאתר החרמון? נחתם מתחת לפוך עם איזה ג'חנון מבית אמא? חזרתם מאפטר פארטי (גם כשהיינו צעירים לא ממש הבנו את הקונספט של אפטר פארטי. אנחנו אחרי מסיבות היינו הולכים הביתה לבד ובוכים, אז לעשות מזה מסיבה?)? לנו אין את הפריבילגיה הזאת. אנחנו בשבות יושבים עם ערימות של קסטות וידאו, כל השלל שהקלטנו במהלך השבוע (לא מפסידים אף תוכנית של מני) וכל דבר אחר שיחצ"נים שלחו לנו. יש שבתות שזה ממש מבאס (השבת של "לחיי האהבה", פרקים 1-6, עדיין זכורה בביתו של השמן הרווק כשבת שבה נהיה החור הגדול בקיר) ויש שבתות שזה ממש נעים, כמו השבת האחרונה שבה ישבנו לראות את פרקים 1 עד 6 של "101", המיני-דרמה החדשה מבית טלעד. נתחיל בדברים הקטנים הרעים, נמשיך לדברים הטובים, ונסיים בקינה נוגה על הטלוויזיה הישראלית ("הברושים מרכינים ראשם...").

אז ככה, הדברים הרעים ב- "101" הם שבכל פרק יש מוסר השכל שקצת דוחפים לנו בכפית. "ילדים, לנהוג באופנוע על אקסטזי זה רע! מממ-קיי?" "ילדים, לנהוג ברכב ולדבר בסלולרי בלי דיבורית זה רע! מממ-קיי?". הבנו. תוסיפו לזה את העובדה שבכל פרק יש לפחות שוט אחת של ניידת משטרה עם הלוגו של "אור ירוק", שהיא העמותה שעזרה לממן את הסדרה, ואת העובדה שהסדרה הזאת עושה למד"א את מה ש"טירונות" עשתה ל"גבעתי" (מי אמר תשדיר שירות?) ובזה נגמרו הדברים הרעים.

אלו כל הדברים הרעים שיש לכם להגיד, ישאלו קוראותינו הקבועות? כן. כי "101" זאת אחלה סדרה. למעט רומי אבולעפיה, שפשוט משחקת את אותו תפקיד ששיחקה ב"שבתות וחגים", שאר הצוות, שלשם שינוי לא כולל אף דוגמגישה ותאמינו או לא – לא משחק בו אקי איבגי, משחק מצוין. התסריטים טובים, הבימוי נחמד (חוץ מאפקט מסוים שמשתמשים בו כל פרק, אבל כל פרק) והפסקול משובח במיוחד. למעשה – אם משווים את הסדרה ל"משמרת שלישית", סדרת אמבולנסים אמריקאית, היא לוקחת בהליכה.

וכאן מגיעה הקינה הנוגה שלנו. למה לעזאזל יש ל-"101" רק שישה פרקים? עד שעושים פה סדרה טובה (גור אלפי מצליח להשכיח מכם שהוא "תקווה" בדמות הדוס החינני) עושים רק חצי עבודה. היתרון הגדול של סדרות בינוניות כמו "משמרת שלישית" הוא שהן עשו מלא פרקים, שאפשר לשים בשידורים חוזרים עד שהשמש תכבה וכדור הארץ יהפוך לגוש קרח (מי אמר יוסי ביילין?). זה בדיוק ההבדל בין הזכייניות העליזות שלנו לבין רשתות שידור זרות. אצלנו סדרת מקור זה אירוע חגיגי. אצלם – כשמתחילה עונה עולות עשר סדרות, והטובות ממשיכות לרוץ שנים. חוץ מ"טירונות", "פרפר נחמד" ו"רחוב סומסום", אין כמעט סדרות דרמה שרצות אצלנו שנים. למה? אנשי טלעד היקרים, אלוהים יודע שלא שמעתם מאיתנו דברים יותר מדי טובים בזמן האחרון. אז הנה עצה – כנסו לחדר הישיבות, ותוציאו עוד עשרים-שלושים פרקים של "101". תודה, סליחה ובבקשה.

 

 











 |