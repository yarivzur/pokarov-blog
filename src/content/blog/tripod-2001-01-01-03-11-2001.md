---
title: "03.11.2001"
pubDate: "2001-01-01"
source: "tripod"
category: "internet"
original_file: "/writings/internet/2001/03.11.2001.html"
---


 










 |



 |


 |

**Sat, 13 April 2002**

 

:: אקס-מן ::

כידוע לכם, המחויבות
שלי אליכם הקוראים היא טוטאלית. לכן, בשבועיים האחרונים כל מה שעשיתי היה לשבת
ולשחק עם הגרסא החדשה של 'אופיס', סט התוכנות של מייקרוסופט שכנראה מותקן בכל בית
(טוב, סליחה, יש את ארבעת הבתים שעובדים עם לינוקס. באמת סליחה). לגרסא החדשה לא
קוראים אופיס 2001, כמו שההגיון מחייב, כי אם 'אופיס XP'.
השם הזה הולך יחד עם Windows XP, הגרסא
החדשה של Windows שתפציע בקרוב על המסכים הקרובים לבתיכם, או שלא (הסבר בהמשך).

טוב, דבר ראשון – אם
אין לכם חיבור לאינטרנט, אין לכם מה לקנות את הגרסא החדשה (או לקרוא את הטור הזה,
אם חושבים על זה עד הסוף). על מנת להפעיל אותה – חייבים לרשום אותה באינטרנט. כן,
כן, נגמרה החגיגה. מעכשיו – אתם רוצים להשתמש בתוכנות של מייקרוסופט – תשלמו. אותו
דבר לגבי מערכת ההפעלה החדשה – גם כאן צריך להתחבר לאינטרנט כדי להירשם, או כמו
שמייקרוסופט קוראים לזה – "להפעיל". אם לא תירשמו – פשוט לא יעבוד לכם.
הקטע הנחמד הוא שמכל CD אפשר להירשם רק פעם אחת.
קרוב לוודאי שמישהו ימצא דרך לפרוץ את זה, אבל אנחנו, האנשים הפשוטים, נצטרך
להפסיק עם הצריבות.

עכשיו השאלה מה יש
בגרסא החדשה של אופיס ששווה להתקין אותה? לא יותר מדי, האמת. דבר ראשון, יש
תפריטים חדשים מאוד נחמדים, יש מין מסגרת בצד (Task Pane) עם הקבצים האחרונים שעבדתם עליהם, והמשימות שיש לכם לבצע, שזה
מאוד שימושי, ולא פחות חשוב – הסיכה המעצבנת שמופיעה בשביל לעזור לכם - נעלמה.

בנימה קצת יותר
רצינית – Office החדש מאפשר עבודה יותר טובה בצוותים, אינטגרציה יותר טובה בין
האאוטלוק והאקספלורר (אפשר בחלון האקספלורר לכתוב משהו כמו [outlook:inbox](outlook:inbox) ולהגיע ישר לתיבת הדואר). יש גם דבר שנקרא Smart Tags, שאמור לשפר את העבודה, ובינתיים די מעצבן.

אחד הדברים היותר
מגניבים שיש באופיס החדש הוא זיהוי פקודות קוליות. כמובן, שאם אין לכם מיקרופון
מותקן, זה לא משהו שממש יעזור לכם.

שורה תחתונה – יש
באופיס החדש כמה דברים מאוד נחמדים, אבל הפעם תצטרכו באמת לשלם על זה. לא ממש בטוח
שזה שווה את זה.

 

:: ::

אתם הרי מכירים אותנו
מספיק טוב בשביל לדעת שלא נשאיר אותכם בלי אתר לשבת, נכון?

אז דבר ראשון – אתר
שימדוד במדויק איזה קצב אתם באמת מקבלים מהספק שלכם כשאתם גולשים באינטרנט –

[http://msn.zdnet.com/partners/msn/bandwidth/speedtest50.htm](http://msn.zdnet.com/partners/msn/bandwidth/speedtest50.htm)

 

ולשם שינוי – משהו
משלנו – "שסק".  אתר הומור
ישראלי גאה – [www.shesek.org](http://www.shesek.org/), פרי עטו של בחור בשם חגי גילר. תלכו, לא תצטערו.

 

שבת שלום.

 












 |