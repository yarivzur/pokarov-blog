---
title: "Channel1"
pubDate: "2002-04-12"
source: "tripod"
category: "tv-reviews"
original_file: "/writings/2fg/TV/2002/Channel1.html"
---

**


 

@כותרת: מכונת הזמן**

@ביניים:

@רציף:

יש סיפור ישן על בחור בשם ריפ
ואן-וינקל, שהלך לישון והתעורר אחרי הרבה מאוד שנים. הביט אנה ואנה, וגילה שהעולם
כולו השתנה סביבו. היוזמות החדשות של ערוץ 1 מזכירות לנו את הסיפור הזה. קצת מעציב
אותנו שאנחנו נדרשים לחבוט שוב ושוב בגוויה המרקיבה ששמה ערוץ 1, אבל הרעיונות
היוצאים מבית מדרשם של מנהלי הערוץ החדשים והספק חוקיים יוסף בראל ויוסי משולם פשוט
לא מאפשרים לנו לשבת בשקט (מי שמכיר אותנו יודע שלשבת בשקט זה מצב הצבירה המועדף
עלינו). מה הבשורה הגדולה שמביאים משולם ובראל? ביטול אחת מהתוכניות היותר טובות
שלהם (לא, לא דוקומדיה) – 7 וחצי. למה? כי יעל שטרנהל עוזבת. אז כנראה יותר פשוט
לבטל תוכנית מאשר להתחיל לריב עם הוועדים לגבי מי ינחה אותה. אז מה יביאו לנו
במקום? רצועת סרטי תעודה חדשנית? תכנית תחקירים נושכת? סדרת איכות בשידור יומי? לא.
תכנית אירוח. "בסגנון אלי יצפאן". ומי הם רוצים שינחה את זה? האם מני פאר, אחד
המנחים הכי טובים בארץ בז'אנר שלו? מישהו צעיר ורענן? כשרון חדש ומזהיר? לא, לא
ולא. הם רוצים להציע את המשבצת לדודו טופז, יגאל שילון ו/או אלי יצפאן. כמו שאומרת
הילדה הכי מעצבנת מאז "שומרים על המים" – כאילו דה? דודו טופז? את יצפאן הרי לא
תביאו בחיים, כי התקציב של הכותבים שלו לשבוע של תוכניות זה יותר ממה שהוצאתם בשנה
האחרונה על הפקות מקור (לא, שידור חוזר של "אגוז" לא נחשב), את דודו אפילו הוא כבר
לא רואה, ויגאל שילון? נו באמת.

חברים, ז'אנר תכניות האירוח מוצה,
נטחן, נלעס ונרקק הצידה. מעטים שרדו בו (יאיר לפיד ויצפאן, פחות או יותר). הגיע
הזמן שקברניטי הערוץ הראשון יתעוררו משנת חוני המעגל שלהם, יסתכלו הצידה ויראו
שהעולם התקדם קצת מאז "המעגל" של דן שילון, שזו כנראה התוכנית האחרונה שהם ראו.
אפילו דאג וטוני כבר חזרו הביתה.

 

 











