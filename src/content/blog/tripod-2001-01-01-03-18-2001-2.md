---
title: "03.18.2001-2"
pubDate: "2001-01-01"
source: "tripod"
category: "internet"
original_file: "/writings/internet/2001/03.18.2001-2.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

:: מה, מה, תפוח אדמה ::**

מאז מותו בטרם עת של
רדיו נטקינג, ובפרט "ערוץ הציונות" שלו, אני מוצא את עצמי בקריז רציני
בגלל היעדר שירי להקות צבאיות מהמחשב שלי. תוסיפו לזה את העובדה שחסמו לי את
הנאפסטר (למה?! למה?! חלאות) ותבינו שאני במצוקה לא קטנה. בלי קשר, חבר טוב שאל
אותי השבוע איך זה שאין אנציקלופדיה מקיפה של מוזיקה. כמו שיש את [www.imdb.com](http://www.imdb.com/) לסרטים, צריך להיות כזה גם לשירים.

והנה – השבוע נענות
שתי השאלות האלה עם אתר ישראלי חדש ומגניב – [www.mooma.com](http://www.mooma.com/). האתר, מבית "קשת" (אתם זוכרים של"טלעד"
עדיין אין אתר, נכון? והשנה היא 2001, נכון?), הוא אתר על מוסיקה ובשביל מוסיקה.
יש שם מגזין עם כתבות מוסיקה מעניינות, ובדיוק בשבילי – אנציקלופדיה ענקית על מוסיקה
ישראלית, ו- 33 ערוצי רדיו. האנציקלופדיה ממש טובה (אפילו מצאתי שם את "אפור
גשום", מהלהקות שהיו לי רק על קסטות, ועצוב עצוב שלא הצליחו), והרדיו – שמחה
וששון. גם שירי להקות צבאיות כמו שאני אוהב, גם מזרחי, ושימו לב לזה – אפשר לקבוע
תחנות כמו ברדיו באוטו. פשוט כיף. האתר גם מעוצב בצבעים נעימים מאוד, וגם מיישם
אינטראקטיביות כמו שצריך. מה זה אומר בעברית פשוטה? זה אומר שאם אני שומע שיר
ברדיו שלהם, ואני אומר – וואלה, מה זאת הלהקה הזאת? אני לוחץ על שם הלהקה, וזה
לוקח אותי לערך שלהם באנציקלופדיה, ואפילו מאפשר לי לקנות דברים שלהם. אמנם אני לא
יכול לקנות עותק חדש של "אפור גשום", אבל זה מסוג האתרים שכדאי להוסיף
ל- Favorites שלכם.

 

**:: הקץ לזבל? ::**

מי מאתנו לא מכיר את
התופעה. באים בבוקר לעבודה, פותחים אי-מייל והנה מחכה לכם המשלוח האחרון של
אי-מיילים מחברים. לעיתים רחוקות מדובר בטקסטים משמעותיים, עם התעניינות בשלומכם.
לרוב מדובר ב- Forward של אי-מיילים שהם קיבלו ממישהו שקיבל ממישהו שקיבל ממישהו (שאולי
יש לו איידס). לעיתים יהיה שם לינק לאתר, או אולי קריקטורה משעשעת ואם יש לכם מזל
– מקבץ תמונות פורנו שהגיעו היישר מאורן, שאתכם במילואים.

תחשבו איזה בזבוז של
תקשורת, נפח וזמן כל ה- Forwards האלה
מהווים. מצד שני – איזה כיף זה. בין האי-מיילים מהמנכ"ל בניו-ג'רזי, להפצרות
החוזרות והנשנות של מנהלת המשרד לא להשאיר שקיות וופלים פתוחות במטבח (יש ג'וקים),
אלה הדברים היותר כיפים שמחכים בתיבת הדואר שלכם.

עד כאן לא חידשתי לכם
יותר מדי – אז הנה משהו מעניין. בתחילת מרץ נחקק חוק באוסטרליה (מאיפה שמגיעים
טימטמים, וכן, יש לי שלושים חבילות בבית...) האוסר על אנשים לעשות Forward לאי-מייל בלי אישור מכותב האי-מייל המקורי. עניין של זכויות
יוצרים. כל מי שעובר על החוק צפוי לעונש של חמש שנות מאסר או קנס של 60,000 דולר
אוסטרלי (שזה לא יותר מדי, רק XXX).

האם יש סיכוי לאכוף
חוק כזה? בערך כמו הסיכוי לאכוף את חוקי העישון החדשים שאנשים מנסים להעביר פה
(אנחנו נגד, אם כבר שאלתם. תנו לי להרוג את עצמי בשקט). אבל ההשלכות האפשריות הן
עצומות. תחשבו על זה שנייה, ותבינו למה אני מתכוון. השם ירחם.

לכתבה המלאה - [www.news.com.au/common/story_page/0,4057,1768268%5E421,00.html](http://www.news.com.au/common/story_page/0,4057,1768268%5E421,00.html)

 

ולסיום – ביום רביעי
הבא עלינו לטובה, תשחק נבחרת ישראל בכדורגל נגד הצוררים מאוסטריה. את המשחק לא
נוכל לראות (כי נכון לזמן כתיבת שורות אלה הוא משודר בתשלום רק למנויי 'תבל'), אבל
לפחות נוכל לדבר בצ'ט עם טל בנין ויצחק שום, ביום שלישי, בשעה 16:00, באתר ערוץ
הספורט – [http://sport5.nonstio.net.il](http://sport5.nonstio.net.il/)

 












 |