---
title: "07.22.2001"
pubDate: "2001-01-01"
source: "tripod"
category: "internet"
original_file: "/writings/internet/2001/07.22.2001.html"
---


 
















**Sat, 13 April 2002**

 

@כותרת: על קופים ואנשים

 

@קרדיט: יריב צור

 

@משנה: כתב האינטרנט
מתעצבן מראש על אתר 'סלאש' ישראלי חדש, על סלבריטיס ובאופן כללי הוא איש לא נחמד
השבוע. ראו הוזהרתם.

 

@רציף:

אחרי ששבוע שעבר
דיברנו רק על דברים טובים (זה עלה לי בדם, תאמינו לי), אני אנסה השבוע להוציא קצת
את הג'ננה על מי שצריך, וגם על מי שלא צריך. יש לי הרבה ג'ננה ומעט מקום, אז בואו
נתחיל.

 

החל מהשביעי ליולי
יש עוד אתר תוכן ישראלי מעניין להסתכל בו ברשת – 'דוטקוף'. 'דוטקוף' מנסה להיות
אתר ל'גיקים' הישראלים, יעני אתר לכל מי שמתעסק בטכנולוגיה, היי-טק וכיוב'. נשמע
מוכר? נכון. האתר הזה מנסה להיות אתר 'סלאש' ישראלי. מה זה אתר 'סלאש'? אתר 'סלאש'
(על משקל www.Slashdot.org) זה אתר שבו לא רק עורכי האתר כותבים אייטמים, אלא
הגולשים ובעיקר הגולשים הם ששולחים אייטמים ומקימי האתר רק צריכים לערוך אותם.
המודל הזה הוא גאוני מהרבה בחינות – עלות אחזקה נמוכה, לא צריך להשקיע בייצור
תוכן, כי הגולשים מייצרים אותו, ולרוב מתקבלים דיונים אינטילגנטיים למדי.

אם כל כך טוב, אז מה
רע? אז זהו. כל מי שאי פעם הסתובב באתרי 'סלאש' כמו 'סלאשדוט', 'פלסטיק' ([www.plastic.com](http://www.plastic.com/)) או 'קורושין' ([www.kuro5hin.org](http://www.kuro5hin.org/)) יודע שמצד אחד אפשר למצוא שם
את הדיונים הכי אינטילגנטיים ברשת. מצד שני – הקהילות שם הם הדבר הכי אנטיפטי
ומיזנטרופי שיש (חוץ ממבקרי אוכל, אבל זה סיפור אחר). הקהילות באתרים האלה הן מאוד
חזקות, עם אנשים מאוד דעתנים שבהם צריך מאוד ליישר קו עם הגוון של הקהילה, או
שאכלתם אותה. מה זאת אומרת? אם תעזו להגיד משהו לטובתה של מייקרוסופט ב'סלאשדוט',
או משהו לטובתו של ג'ורג' וו. בוש ב'פלסטיק', הגולשים האחרים פשוט יצביעו נגדכם,
הדירוג שלכם (שבשני האתרים נקרא 'קארמה') יירד למתחת לאפס, ובאופן כללי תחושו צורך
עז לדחוף איזה שהוא איבר בגופכם לשקע החשמל הקרוב.

אז יכול להיות
ש'דוטקוף' יהיה אחר. יכול להיות שאפשר יהיה לנהל בו דיונים פתוחים ומאוזנים, בלי
טינות אישיות ו'קו מפלגתי', אבל אם ההודעה הראשונה בפורום הראשי שם היא
"יאללה בלגן, אנחנו נהרוג את רוטר", יש לי קצת ספקות.

אל תבינו אותי לא
נכון – אני אשמח אם יהיה אתר טכנולוגיה ישראלי טוב, אבל שיהיה טוב.

'דוטקוף' – [www.dotkof.org](http://www.dotkof.org/)

 

למי שחשב שתופעת
העדר ייחודית רק לזכייני ערוץ 2 (ובשבוע הבא – תוכנית אוכל חדשה! הפעם נצא לבתים
של עשירים ונראה מה הם אוכלים!), שיירגע. האינטרנט כולו זה עדר אחד גדול, עם קצת
פרות ממש תמוהות מתסובבות (למשל - [www.antipas.org/news/world/japan_bra.html](http://www.antipas.org/news/world/japan_bra.html)).
לדוגמא – בעקבות [www.amihotornot.com](http://www.amihotornot.com/)
הפופולרי, קמו לנו עשרות אתרי חיקוי. נביא היום שניים מהם, אחד משעשע מאוד והשני
קצת פחות. נתחיל במשעשע – [www.amiannoying.com](http://www.amiannoying.com/).
זה אתר שמראה לנו סלבריטיס (מפורסתמים, בלשון אה"ק), ומבקש שנכריע עד כמה הם
מעצבנים. יש באתר גם דירוג של מי הכי מעצבן. באופן די מפתיע, הילרי קלינטון יותר
מעצבנת אנשים מאשר היטלר והשטן. מצד שני, ככה גם יוקו אונו, שזה די הגיוני. נותר
רק לתמוה מה בדיוק יהיה הדירוג אם יהיה אתר על סלבריטיס ישראלים. בעקבות ההשתלמות
המשפטית שהכריחו אותי לעבור לאחרונה, אני אשמור את הניחושים שלי לעצמי.

האתר השני הוא [www.aminormal.com](http://www.aminormal.com/),
שבו אתם מוזמנים לענות על שאלות אישיות, ולאחר שבוע לראות איך רוב האוכלוסיה נמדדת
ביחס אליכם. השאלה ביום שישי שעבר היתה "האם קו שיזוף מדליק אותכם?".
הבנתם את הרעיון.

 

שבת שלום.

 

כיתוב לתמונה: אננה קורניקובה. 41% מהאנשים חושבים שהיא מעצבנת.












