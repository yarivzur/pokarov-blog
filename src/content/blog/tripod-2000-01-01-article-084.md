---
title: "article-084"
pubDate: "2000-01-01"
source: "tripod"
category: "sports"
original_file: "/writings/sports/Articles/fog0000000084.html"
---

**


 










 |



 |


 |

**Sat, 24 August 2002**

 

:: רפי עגיב ::**

** **

ביום שני הגיעו אוהדי ושחקני הפועל תל-אביב לשכונה, בציפייה לתצוגה של
הטוענת לכתר, חמושים ברכש מסיבי, בשמחת חיים, ואולי, רק אולי, בזלזול קל. הם יצאו
משם עם דיכאון גדול, שני כדורים מפרפרים ברשת של אלימלך, ויש כאלה שעדיין מחפשים את
כדור הפנדל שסימרוטיץ' בעט איפה שהוא באיילון. כאשר קבוצה כמו בני יהודה מנצחת את
הפועל תל-אביב, כולם אומרים  שהפועל
הפסידה, ולא בני יהודה ניצחה. אז אנחנו אומרים – גם וגם. גם בני יהודה נתנו מחצית ראשונה מדהימה, אבל – גם הפועל הפסידו את המשחק. רפי עגיב, בעלים ואוהד,
מגיב:

 

**רפי, מטבע הדברים, השאלה הראשונה חייבת להיות על אתמול. אני מניח שההרגשה
לא כל כך טובה כרגע**

כן, הרגשה לא ממש טובה, זה חלק מהכדורגל. זה משחק שעל הנייר היה קל, אבל
אין משחקים קלים, וזה מתברר כל פעם מחדש בכדורגל, וזהו. שיחקנו לא טוב והפסדנו.

 

**שלום תקווה לפני המשחק אמר שכל משחק בשכונה הוא קשה**

אני אחזק ואומר שכל משחק הוא קשה, לא משנה איפה. כל משחק הוא קשה, בשכונה
ובבלומפילד. זאת ליגה קשה, כל קבוצה רוצה לנצח, שום דבר לא ידוע מראש, וזה
הכדורגל, זה היופי של הכדורגל.

 

ואיך האווירה עכשיו בקבוצה, אחרי
משחק כמו שהצגתם ביום שני?

תראה, אתה מדבר איתי יום אחרי המשחק, סך הכל בוודאי שהאווירה קשה, אבל סך
הכל זה רק המשחק השני בליגה. יש לנו עוד הרבה נקודות בקופה, ואני מעריך ומאמין
שבליגה ארוכה כזאת הקבוצה שלנו תאסוף את הנקודות, וקבוצות אחרות עוד יאבדו נקודות,
ויכול מאוד להיות שטוב מאוד שזה קורה עכשיו ולא במחזורים מאוחרים יותר.

 

זה נראה כאילו כל הקבוצות ה"גדולות"
בליגה פתחו קצת צולע את העונה

עוד פעם, אתה עושה הבחנה בין גדולות וקטנות. ההבחנה אולי קיימת מבחינה
תקציבית, אבל אין הבחנה מבחינה מקצועית, ואם יש זה בדרך כלל על הנייר. סך הכל
אנחנו רואים שוב ושוב איך קבוצות שנחשבות קטנות שעושות תוצאות יפות מאוד, וקבוצות
שנחשבות גדולות עושות תוצאות לא יפות. זה הכדורגל.

 

התחושה הקשה קשורה גם לרמת הציפיות שתולים
בכם?

זה טבעי שתולים בנו רמת ציפיות גבוהה, בסך הכל הפועל תל-אביב בשנתיים
האחרונות עשתה התקדמות יפה מאוד, הפכנו מקבוצה שנלחמת כל שנה על מרכז טבלה ומטה,
לקבוצה שנמצאת למעלה ולוקחת תארים. זה טבעי, לאחר הרכש שעשינו הקיץ, והשינוי
בניהול האימון שיתלו בנו ציפיות, וכמובן שלנו, גם כבעלים וגם כקבוצה, ובטח ובטח
כאוהדים, יש ציפיות מאוד גבוהות זה דבר טבעי ביותר.

 

**אתם נפגשים עם כפר סבא אחרי שביום חמישי שיחקתם נגד ירבאן בבית, הקצב לא
יהרוג אתכם?**

תראה, בוא לא נשכח שאנחנו צריכים לשחק תוך שישה ימים שלושה משחקים, זה מאוד
קשה, בפרט במזג האוויר הנוראי הזה, בחודש אוגוסט, שאני כבר שנים לא זוכר מתי היה
כזה חום וכזאת לחות, אבל אני מאמין, וסמוך ובטוח שהשחקנים שלנו יעמדו במשימה.

 

אחת מנקודות האור במשחק ביום שני
היתה זיו כבדה. שחקן צעיר שזה המשחק הראשון שלו העונה בליגת העל. עד כמה אתם בונים
עליו לעתיד?

זיו כבדה נמצא בהפועל תל אביב כמו עוד שחקן, הבאנו אותו להפועל תל-אביב מצפרירים
חולון לפני שנתיים ואנחנו מצפים שהשחקן הזה יהפוך לאחד מעמודי התווך בהפועל
תל-אביב, ואנחנו תולים בו תקוות רבות. אני מקווה שהוא יוכיח את עצמו, יצדיק את
המקום בהרכב שהוא מקבל, ואני מקווה שהוא יקבל את ההזדמנויות בעתיד, וגם לקחת אותן.
הוא קיבל צ'אנס ביום שני, ואני מקווה שכל צ'אנס שהוא יקבל הוא יוכיח את עצמו. כל
שחקן שמקבל את הזכות ללבוש את החולצה האדומה של הפועל "כתר" תל-אביב
צריך לדעת שזאת הזדמנות.

 

**תחזית למשחק עם כפר סבא?**

עוד פעם, עוד משחק קשה. כביכול, זו קבוצה שעל הנייר אנחנו אמורים לנצח, אבל
כמו שראינו ביום שני, וכמו שראינו במשחקים אחרים, אין נצחונות בטוחים, ואנחנו
צריכים לבוא למגרש, ונעשה מה שאנחנו צריכים לעשות.

 












 |