---
title: "05.22.2000"
pubDate: "2000-01-01"
source: "tripod"
category: "internet"
original_file: "/writings/internet/2000/05.22.2000.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 **

**:: יאללה שטן, יאללה!
::**

לאחרונה יצא לי לראות
בוידאו את "סוף הימים" (כן, זה מה שאני עושה כשאתם יוצאים לבלות). הסרט
הבינוני הזה, בצירוף זכייתה של הפועל בדאבל גרמו לי להרהר רבות בשטן ובמעלליו.
המסקנה המתבקשת היא שהשטן סובל מיחסי ציבור לא מי יודע כמה. זה די לא הוגן אם
תחשבו על זה. מצד אחד יש את אלוהים, עם התנ"ך והכול, והשטן? במקרה הטוב כתבות
תחקיר על "ילדים בני 15 מואשמים בפולחן השטן!". שמי ישמע. בסך הכל השטן
מציג דעה אחרת קצת, לגיטימית לא פחות, וברוח הפיוס, הגישור והאחווה – ניסיתי למצוא
מישהו שייצג גם אותו. ובכן, גבירותיי ורבותיי, קבלו אותן – המעודדות של השטן. [www.satanscheerleaders.com](http://www.satanscheerleaders.com/), הוא אתר המוקדש לחבורה של חמש בנות מאוסטין, טקסס, עטויות
בחצאיות פי.וי.סי. עתירות מחשוף הנושאות בגאווה את המספר 666. הן פועלות כבר ארבע
שנים, לא ברור על מה בדיוק, אבל באתר ניתן למצוא פרטים על כל אחת מהן, תמונות,
אפשרות לשלוח להן אי-מייל, וכו'. לא זה המקום לחשוף מי מהן היא נערת חלומותיי, אבל
זו לא הבלונדינית. בקרוב אצלנו.

 

**:: שקיעתה של הזריחה
::**

זוכרים את העונה
הראשונה של 'מלרוז פלייס'? היתה אחלה סדרה. עם הופעות אורח של קלי מבברלי, בימים
שהיא עוד הריצה שורות, ולא היתה פולניה מתחסדת. באיזה שהוא שלב, 'מלרוז' הפכה
מסדרה סבבה, לגועל נפש צרוף. השאלה היחידה היא מתי. לדעתי, זה קרה ברגע שאמנדה
הגיעה לסדרה. או אז זה נהיה בלתי ניתן לעיכול. אם תחשבו על זה – לכל סדרה (כמעט)
יש את הרגע שבו מתחילה השקיעה שלה. ב'זינזאנה' זה קרה בפרק הראשון. ב'אוז' זה לא
קרה לעולם. האתר הבא - [www.jumptheshark.com](http://www.jumptheshark.com/), מתעד את הרגעים בהם סדרות טלוויזיה מתחילות לרדת. יש רשימה של
סדרות באתר (רק לועזיות, מה לעשות), ומבקרי האתר יכולים להצביע על הנקודה בה הסדרה
הפכה לקקה. ניקח לדוגמה את אלי מקביל. 36 אנשים טוענים שהיא מעולם לא ירדה. 27
חושבים שמהיום הראשון היא היתה לא משהו. 12 אנשים חושבים שזה קרה כשאלי איבדה קצת
יותר מדי משקל. שבעה אנשים חושבים שזה קרה כשאלי ובילי 'עושים את זה'. הבנתם את
הרעיון.

 

**:: אתר הבית ::**

ובמעבר לא כל כך חד –
לאתר הבית של השבוע. כזכור, מדי שבוע
 אנחנו מביאים אתר העונה לקריטריונים הבאים: אתר
ישראלי, רצוי בעברית. ואתר פרטי – לא של
חברה, לא של עיתון, לא כלום.

השבוע בחנו אתר של
בחור(?) בשם אפי, שבנה אתר מאוד מרשים המוקדש לסדרות הטלוויזיה של עברנו. החל
מ'בית קטן בערבה' (אח,
צ'ארלס, צ'ארלס, איזה גבר), דרך 'ימי הרעם' האלילית וכלה ב'מנהרת הזמן' ההומו-ארוטית.
לכל סדרה יש קטעי מולטימדיה, לינקים ופרטים. האתר מסודר בצורה ברורה וקלה לניווט.
אבל – ואצלנו תמיד יש אבל – לא ברור לנו למה ללכת לאתר כזה בעברית כשיש כל כך הרבה
ענקים בתחום הזה בחו"ל. גם הבאנרים של Tripod
מעצבנים אש (יש דרך למזער אותם, מנסיון), והכי חשוב – איפה 'חלוצי החלל'? בשורה
התחתונה – מושקע וחביב.

ציון: B

הכתובת: http:\\efil59.tripod.com

 












 |