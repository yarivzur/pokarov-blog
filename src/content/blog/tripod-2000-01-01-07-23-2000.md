---
title: "07.23.2000"
pubDate: "2000-01-01"
source: "tripod"
category: "internet"
original_file: "/writings/internet/2000/07.23.2000.html"
---

**


 
















**Sat, 13 April 2002**

 **

**:: עולמו של אבג'יט
::**

אבג'יט דארמדיקרי
נורא רצה להקים אתר אינטרנט. הוא רצה להקדיש אותו לסבו וסבתו האהובה שחיו חיים
רוחניים וממושמעים. הוא רצה לעשות אתר שידבר על הטבע, הקוסמוס ובני-אדם. הוא רצה
לדבר על הדמויות המשמעותיות בחייו – גנדי (לא זה מהטרנספר, זה מהסרט), האם תרזה,
רבינדראט טאגור וכמובן – ברוס לי.

נחשו מה – אבג'יט אכן
הקים אתר, וכתובתו היא - [www.asdimpex.com/personal](http://www.asdimpex.com/personal). ללא ספק אחד האתרים המשעשעים שנתקלנו בהם לאחרונה, האתר פורש את
מגוון הדברים שיש לאבג'יט להגיד לעולם. האם זה האתר שיגיע לשיאי ההיסטריה של מאהר
הטורקי החביב (http://members.xoom.com/_XOOM/primall/mahir/index.html) מהקיץ שעבר? לא ברור, אבל אם אנחנו כותבים על דברים כאלה, תהיו
בטוחים שעונת המלפפונים הגיעה גם לאינטרנט.

 

**:: שירות לציבור ::**

משום מה בשנים
האחרונות יותר ויותר אנשים עושים כתובות קעקע. שלא תבינו אותנו לא נכון – קעקוע על
בחורה עושה לנו צמרמורות של שמחה (ולו רק כי הוא מוכיח שהיא לא 'מסוידת'), אבל קצת
מתמיהה אותנו בחירת הציורים. אח, איפה הימים שגברים לא מגולחים היו עושים קעקוע של
עוגן על קיבורות הזרוע המסוקסות, תוך שירת שירי מלחים? היום כל ילדונת ענוגה עושה
קעקוע.  ושל מה? נכון, אותיות
ביפנית. חצי מהאנשים במדינה מסתובבים עם קעקוע של צירוף ביפנית שפירושו הוא כנראה
"תייר אהבל". אבל לא עוד! המדור נרתם לשירות הציבור, ומציע לכם אתר אשר
יאפשר לכם לקבל צירופי אותיות יפניות לפי בחירתכם –

[www.formosa-kingdom.com/tns/](http://www.formosa-kingdom.com/tns/), מדובר באתר טאיווני, אליו אתם שולחים מלה/מלים שאתם רוצים לתרגם,
וכמה ימים אחר כך, אתם מקבלים באי-מייל תמונה של המלים האלה. לא סבבה? אפשר גם
לראות באתר אילו כתובות אנשים כבר ביקשו, מה שמבטיח מעט שעשוע בימים דלוחים אלו.

 

**:: הערה לסדר ::**

אם עוד פעם אחת אני
אשמע את הפרסומת "כל העולם על ה"זולו" שלי", אני מבטיח לצרוח.
בתור עונש אני גם לא אכתוב פה את הכתובת המלאה שלכם, גם אאחל לכם שיפלו לכם
השרתים, וגם אתפלל חזק חזק שיום לפני ההנפקה שלכם הנאסד"ק יצלול. חלאס עם
השמות הגרועים לאתרים!

 

**:: אתר הבית :: **

כזכור, מדי שבוע  אנחנו מביאים אתר העונה לקריטריונים
הבאים: אתר ישראלי, רצוי בעברית. ואתר
פרטי – לא של חברה, לא של עיתון, לא כלום. והשבוע
– האתר של שגיא פרישמן, בן 16, מגבעתיים. באתר אפשר לקנות ולמכור ספרי לימוד משומשים, תוך תשלום
סכום סמלי לשגיא, המתחייב להעביר אותם לצדקה. מצד אחד, רעיון נאצל, מצד שני לאלה
מאיתנו שספרי לימוד הם כבר לא קונים – אין יותר מדי מה לעשות שם. ובכל זאת – [www.booxchool.co.il](http://www.booxchool.co.il/).

 












