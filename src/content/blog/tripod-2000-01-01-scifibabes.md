---
title: "SciFiBabes"
pubDate: "2003-01-23"
source: "tripod"
category: "blazer"
original_file: "/writings/blazer/SciFiBabes.html"
---

**


 

 **

**@כותרת: **

**בימ מי אפ, סקסי**

** **

@רציף:

כשהצענו לעורך לעשות ספיישל מדע בדיוני
בגליון, תגובתו הראשונית (וההו-כה-צפויה) היתה – מדע בדיוני זה לחננות. זאת
קונספציה מאוד רווחת אצל גברים שמעולם לא התעניינו בנושא, ושהיו עסוקים בלהזיל ריר
על אופנועים שונים, ולא שמו לב לנתונים. רוב מכריע של הצופים במדע בדיוני הם גברים
בין הגילאים של 18 ל-49 (57% גברים לעומת 43% נשים, גיל ממוצע של 38.6, 57% בוגרי
קולג'). האנשים שעושים מדע בדיוני יודעים את זה, ולכן בכל סדרת מדע בדיוני ראויה
לשמה (כמו גם בכל סרט) דואגים לעטר היוצרים את הקאסט לפחות בבחורה אחת, וכמעט תמיד
בחורה מדהימה. הרבה מהבייבז האלה מוכרות רק למי שבאמת טורח ורואה את כל הסדרות
האזוטריות. לכן, ולו רק כדי להוכיח לעורך צר המוח שלנו מה הוא הפסיד, אנחנו גאים
להציג את רשימת 10 הבייבז האולטימטיביות של המדע הבדיוני שרובכם לא מכירים.

 

 

**@כותבוקסה: **

**1. קריסטין קרוק **

**סדרה: סמולוויל**

**שם דמות: לנה לאנג**

**גיל: 21**

**ציטוט: "אני אגוז קשה לפיצוח. אני
מאוד ביישנית"**

לא ברור מאיפה באה לנו הבחורה הזאת,
שמגלמת את אהובת לבו של סופרמן הצעיר (והחננה) ב"סמולוויל". היא לא בייב
מדע בדיוני קלאסית – אין לה כוחות, היא לא הולכת מכות, היא פשוט יפה וזקוקה לעזרה.
יש לנו תחושה שמישהו קצת יותר גברי מסופרמן (לא, בן אדם עם תחתונים אדומות הוא לא
גברי) היה כבר מזמן גואל אותה מבתוליה. כן, גם בחיים האמיתיים.

** **

 

 

@כותבוקסה:

**2. ג'רי ריאן**

** **

@רציף:

**סדרה: "סטאר-טרק: וויאג'ר"**

**שם דמות: 7 מ- 9**

**גיל: 34**

כל מי שאי פעם נתקל ב"סטאר
טרק" לדורותיה, יודע שזאת לא סדרה מדהימה, מצליחה ככל שתהיה. הרגעים הטובים
של הסדרות היו כשמצאו אויבים טובים. ב"סטאר טרק" המקורית אלה היו
הקלינגונים, אויבים אכזריים וצמאי דם (תרתי משמע), והחל מ"סטאר טרק – הדור
הבא" אלו היו ה"בורג". יצורים קרים, נעדרי רגשות, הפועלים ככוורת
אנושית וכמעט בלתי מנוצחים. ב"וויאג'ר" מצטרפת לצוות 7 מ- 9
("סבן", בקיצור), שהיתה פעם בורגית, ועכשיו היא בחורה מדהימה עם בגד גוף
לא סביר בצמידותו ומידותיו. סבן היא קרת רוח, הגיונית והכי חשוב – יש לה זוג
שפתיים שגורם לכל החלל הידוע להתמסמס.

 

 

@כותבוקסה:

**3. ג'ולין בליילוק**

** **

@רציף:

**סדרה: "סטאר-טרק: אנטרפרייז"**

**שם דמות: ט'פול**

**גיל: 28**

**ציטוט: "**ספוק הוא סמל המין האמיתי, אנשים
חושבים שזה היה קירק, אבל אין ספק שזה היה ספוק"****

עוד אישה חזקה שלא מוכנה לסבול שטויות
מאף אחד היא ט'פול, קצינת המדע ב"אנטרפרייז" הראשונה. למרות שמבחינה
כרונולוגית זו הסדרה הראשונה בסדרה, היא האחרונה שצולמה (ועדיין משודרת). ט'פול
היא וולקנית, במסורת של ספוק האגדי, שבגדיה ההדוקים והמנומרים משהו לא משנים את
העובדה שבהרמת גבה ניקולסונית אחת היא מצליחה להגיד יותר ממה שעדר של פרנגים
יברברו במשך שעות.

 

@כותבוקסה:

**4. קלודיה בלאק**

** **

@רציף:

**סדרה: פארסקייפ**

**שם דמות: השוטרת ארין סון**

**גיל: לא ברור**

קלודיה בלאק גילמה את ארין סון, אחת
מהדמויות המרכזיות ב"פארסקייפ", אחת מסדרות המדע בדיוני היותר טובות
שנעשו אי פעם, שלצערנו שודרה בבית הקברות הטלוויזיוני הקרוי YTV. סון, שייכת
ל"שומרי השלום", גזע מיליטנטי ששולט ביקום המוכר. היא מצטרפת
ל"מויה", הספינה שנושאת את גיבורי הסדרה, כולם פושעים ובוגדים לפי
הסטנדרטים המוכרים. היא לוחמת, טייסת, מנהלת רומן עם שיבוט של גיבור הסדרה (זה מדע
בדיוני, מה אתם מתפלאים) ובקונפליקט תמידי לגבי מי היא ובמה היא מאמינה. גם הדמות
שבלאק גילמה בסרט האימה המד"בי "פיץ' בלאק" מוסיפה לה לא מעט
נקודות. גו ארין, גו ארין!

 

@כותבוקסה:

**5. נטשה הנסטרידג'**

**סרט: ****Species**** (1 ו-2)**

**דמות: סיל / איב**

**גיל: 29    **

נטשה הנסטרידג' היתה עוד דוגמנית צמרת
רגילה, מהסוג שאנחנו אוכלים לארוחת בוקר, עד שקיבלה את את תפקיד סיל, החייזרית
העצבנית שאוכלת אנשים כמונו לחטיפים, בסרט Species (אנחנו מעדיפים לא
להתייחס לשם העברי "זן מסוכן", או איך שלא קראו לזה). בתור חייזרית
המטרה שלה היתה להזדווג כמה שיותר מהר, ולהתחיל להשריץ חייזרים קטנים. לצורך זה
היא לבשה דמות של קוסית שחבל על הזמן, להלן – נטשה הנסטרידג'. לצערנו, הופק גם סרט
המשך, ובו שיחקה את איב, יצור ששובט מהגנים של סיל. גם פה, היא מנסה לעשות את אותו
הדבר, ולצער כולכם – מתה לפני שהיא מספיקה להזדווג עם מי מקוראי בלייזר.

 

@כותבוקסה:

**6. קלאודיה כריסטיאן**

 

@רציף:

**סדרה: "בבילון 5"**

**שם דמות: קומנדר סוזן איבנובה**

**גיל: 38**

**ציטוט: "איבנובה תמיד צודקת. אני
אקשיב לאיבנובה. אני לא אתעלם מההמלצות של איבנובה. איבנובה היא אלוהים".**

סוזן איבנובה היתה צריכה להיות גבר.
קרבית, עצבנית, עם מרירות שרק מורשת רוסית יהודית יכולה ליצור, פסימיסטית,
סרקסטית, אוהבת נשים וטייסת בחסד עליון. לרוע מזלה, שיבצו אותה בתפקיד מנהלתי על
תחנת חלל, והכריחו אותה להתנהג יפה ליצורים נחותים ממנה (כולם). במהלך ארבע שנותיה
בסדרת המופת היא פוצצה, ירתה, הרביצה ולעגה להרבה מאוד סוגי חייזרים, וגם ניהלה
רומן נכזב עם טלפתית יפהפיה ומסוכנת. גם בחיים האישיים לא חסר לה כלום – היא
הוציאה שלושה דיסקים, כתבה ספרי ילדים, ביימה את הסרט הראשון שלה לא מזמן, ואפילו
הצטלמה לפלייבוי בגיל המתקדם של 34. איבנובה היא אלוהים.

 

@כותבוקסה:

**7. מישל רודריגז**

**סרט: האויב שבפנים**

**שם דמות: ריין**

**גיל: 25**

**ציטוט: אני לא רוצה שאנשים יחשבו עליי
בצורה מינית ... אני חושבת שהדרך הכי טובה לעשות את זה היא להסניף את בתי השחי שלי,
לשבת ולתקוע איזה גרעפס מדי פעם"**

מישל רודריגז התפרסמה בזכות סרט על
מתאגרפות נשים, סרט שחייב אותה לעבור חמישה חודשי אימון באיגרוף, ואולי מיצב אותה
בדמות האשה הקשוחה מהגיהנום. תפקיד לצידו של וין דיזל (המלך המשיח) ב"המהירים
והזועמים" ורק לאחרונה, התפקיד של ריין הכלבה הקשוחה בסרט האיום "האויב
שבפנים", הביאו אותה לתודעתו של כל מי שהיה חנון מספיק בשביל ללכת לראות סרט
שמבוסס על משחק מחשב. במהלך הסרט היא משמידה הרבה מאוד יצורים שלפי התכנון של
הבמאי היו אמורים להיות מפחידים, אבל זה לא משנה - גבירותיי ורבותיי, קבלו את
סיגורני וויבר של שנות האלפיים.

 

@כותבוקסה:

**8. אליזה דושקו**

 

@רציף:

**סדרה: "באפי קוטלת הערפדים"
/ "אנג'ל"**

**שם דמות: פיית'**

**גיל: 23**

**ציטוט: "אני אוהבת גבר שגורם לי
לצחוק, ואני בהחלט בעניין של גברים אינטילגנטיים. תולעי ספרים מדליקים אותי"**

אם שרה מישל גלר הצליחה להקסים אותנו
בתור "באפי", הטינאייג'רית הכל-אמריקאית שגם יודעת לתת מוואשי-גרי לראש,
הרי שפיית' היתה כל מה שבאפי לא. רעה, מושחתת, מינית, ועם שפתיים שאפשר לטבוע בהן.
כשבאפי התלבשה בצבעי פסטל רכים, פיית' לבשה בגדי עור עם קעקועים. כשבאפי נלחמה נגד
כוחות האופל, פיית' הצטרפה אליהם בכיף. בזמן שבאפי נשארה בתולית וזכה (למעט זיון
חד-פעמי עם השלכות לא נעימות), פיית' השתרללה עם מי שבא. למרות שבקרבות ביניהן
באפי ניצחה, אבל עדיין, אם היינו צריכים להיכנס לסמטה חשוכה, היינו מעדיפים את
פיית' שתבוא איתנו, ולא רק בשביל ללכת מכות.

 

@כותבוקסה:

**9. כריסטאנה לוקן**

 

@רציף:

**סרט: שליחות קטלנית 3**

**שם דמות: ****TX**** / טרמינייטריקס**

**גיל: 28**

אם תעשו משאל מקרי על סרטי המשך שלא
ביישו את המקור, שליחות קטלנית 2 יהיה במקום טוב מאוד למעלה (יחד עם אבא גנוב 2).
אמנם מבחינת מדע בדיוני טהור הוא לא בעשיריה המובילה, אבל מבחינת האקשן עוצר
הנשימה – קשה להשתוות לו. העובדה שהשנה (בשביעי בפברואר, ליתר דיוק) יוצא
טרמינייטור 3 היתה גורמת לנו לויברציות גם אם לא היינו יודעים את העובדה הבאה –
הסייבורג הרע הפעם הוא לא אדון. הוא גיברת. לגברת הזאת קוראים כריסטאנה לוקן, היא
בלונדינית, דוגמנית, ובתחילת פברואר היא מגיעה למסכים. על פי מעט החומר שיש לנו על
הסרט, היא תסובב רוב הזמן בחליפת עור אדומה, ותביא מכות לארנולד שווארצנגר (כבר
מצווה). אז יכול להיות שהשם שלה עוד לא אומר לכם כלום היום, אבל עוד מעט הוא יגיד,
והרבה.

 

@כותבוקסה:

**10. רוקסן דוסון**

**@**רציף:

**סדרה: "סטאר-טרק: וויאג'ר"**

**שם דמות: ב'לאנה טורס**

**גיל: 39**

הרבה לפני שג'רי ריאן הצטרפה לסדרה
לכולם היה ברור מי הבחורה הדומיננטית בסיפון. לא, לא קפטן קתרין ג'יינוויי, אלא
המהנדסת ב'לאנה טורס. טורס עפה מהאקדמייה של הצי בשנה השנייה, הרבה בגלל הדם החם
שלה. בתור חצי קלינגונית, זו לא ממש אשמתה. היא הצטרפה למורדי המאקי, ובסוף מצאה
עצמה על הוויאג'ר בתור המהנדסת הראשית. כשאומרים לכם מהנדסת אתם חושבים על חננה
נכון? טעות. ב'לאנה עצבנית, מאוד עצבנית, ולמרות המצח הקלינגוני, התמונות שלה
בגופייה עושות שמח לחובבי סטאר-טרק בכל רחבי העולם.

 

 

 

 

 












