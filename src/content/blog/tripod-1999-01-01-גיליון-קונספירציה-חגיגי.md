---
title: "גיליון קונספירציה חגיגי"
pubDate: "1999-01-01"
source: "tripod"
category: "internet"
original_file: "/writings/internet/1999/11.08.1999.html"
---

**


 

 

# גיליון קונספירציה חגיגי

מי באמת רצח
את קנדי? האם באמת נחת עב"מ בניו-מקסיקו בשנות ה- 50? למה קיציס חוזר לעוד
עונה? העולם רצוף חידות לא-פתורות. בענווה מרובה, אנו מקבלים על עצמנו את המשימה
להיות המאלדר והסקאלי שלכם ולהעניק לכם את המפתח לאתרי הקונספירציות שכדאי לכם
להכיר.

ההתחלה** - [www.conspire.com](http://www.conspire.com/), אתר מצוין
אשר מנסה לבחון את כל התיאוריות השונות בנימה מבודחת משהו, בלי לקחת את עצמו יותר
מדי ברצינות. אם לצטט: "אנחנו נביא לכם את מיטב כתבי המשוגעים, ואנחנו אומרים
משוגעים בחיבה".

**דיאנה - **האתר הבא לקונספירציה סביב מותה של הנסיכה דיאנה.
האתר [http://dianaconspiracy.homepage.com](http://dianaconspiracy.homepage.com/) מאוד יסודי, החל מהשמועות על ההריון של דיאנה שהיה יכול להיות ללא ספק
מניע לרצח, דרך דו"חות הנתיחה, וכלה בעדי-ראייה שנעלמו.

**האח הגדול -
**www.echelon.wiretapped.net – רבות השמועות על רשת האזנה גלובלית הנקראת
Echelon. לפי השמועות הרשת יכולה
להאזין לכל שיחת טלפון וכל אי-מייל שלכם. ב- 21 באוקטובר נעשה נסיון על ידי גולשים
ברשת להפיל אותה. פחד אלוהים.

**ואיך אפשר
בלי ****–**** ****JFK****.  **זוית חדשה לרצח JFK  מנסה לספק האתר [www.hoffman-info.com/kingkill33.htm](http://www.hoffman-info.com/kingkill33.html).
שם מוצאים את הקשר בין אגודת "הבונים החופשיים" המסתורית, ורצח הנשיא
האמריקאי. לעיון נוסף, מומלץ להסתכל על אתר "הבונים החופשיים" בישראל - [www.geocities.com/fmisrael/](http://www.geocities.com/fmisrael/)

 

 

# תרגיל לקונספירטורים מתחילים

בשבוע שעבר
רחשה ורגשה הארץ סביב פרסום מסמך אסור לפרסום באינטרנט. פרשנים התרגשו, משפטנים
נרעדו, וכולם כולם פתאום נהיו מומחים. אנחנו, שהיינו פה לפני כולם, לא ממש מבינים
על מה המהומה, אז ננסה להביא לכם זוית קצת שונה של הסיפור הזה. נתחיל בהסבר קצר של
מונח טכני בשם כתובת IP. כל אתר באינטרנט, וכל בן-אדם
שמחובר לאינטרנט, מזוהה על ידי כתובת שנראית כמו רצף של ארבעה מספרים – משהו כמו 194.90.202.180 (כתובת
ה- IP  של
האתר של עיתון תל-אביב). כשאתם כותבים בדפדפן שלכם [www.tam.co.il](http://www.tam.co.il/), יש איפה
שהוא שרת שרשום לו באיזו כתובת IP מדובר, והוא
מפנה אתכם לאתר המתאים. לקחנו את הכתובת בה התפרסם המסמך – 208.150.6.139, וניסינו לברר מה יש מאחורי כתובת ה- IP שלו. אנחנו לא האקרים, ולא בני האקרים, אבל בעזרת תוכנה קטנה וחביבה בשם NeoTrace ([www.neotrace.com](http://www.neotrace.com/)) ניסינו
לגלות קצת על מפרסמי המסמך המשמים. הרמז הראשון שהיה לנו הנו הקישור לערוץ 7 ([www.a7.org)](http://www.a7.org)/), שכתובת ה-
IP שלו היתה 208.150.6.9. נראה דומה, לא? התחלנו לבדוק
כתובות קרובות, מה שנקרא "סיור שכנים". הכתובת 208.150.6.1 היתה שייכת ל"ירושלים
נט". רשת המארחת אתרים בעלי גוון דתי-ימני משהו. כלומר, כל האתרים עם הקידומת
208.150.6 שייכים לרשת הזאת. ביניהם נוכל למצוא את האתר של "בני-עקיבא"
(208.150.6.133), ישיבת הר עציון (208.150.6.135) ועוד פנינות תרבותיות. מה אנחנו
למדים? דבר ראשון, שמי שפרסם את המסמך שייך לקבוצה מאוד מסוימת מבחינה פוליטית.
דבר שני – כאשר אתם שמים משהו ברשת, אתם לא אנונימיים כמו שאתם חושבים. יש מישהו,
שיודע כל מה שאתם עושים…

 

# קטנות

* האם יש מי שעורך את הטור של צביקה שרף
בנטקינג? קצת קשה לקרוא משפטים של 200 מילה אפילו אם הם משווים את איגוד הכדורסל
לסדאם חוסיין.

* השירות החדש של
נטקינג, שמאפשר לקבל תוצאות ספורט דרך באיי.סי.קיו הוא ממש

כיף

* לאלה מאיתנו שהמחשבה על לצאת מתל-אביב
עושה להם לא טוב -  "האומן
17" באינטרנט www.haoman.com

* שני בחורים, ריק וברנדון, מנסים לשווא לתפוס בחורות, ומנהלים יומן של נסיונותיהם
הכושלים. עד עכשיו – 197 ימים ללא סקס - [http://members.aol.com/modernhair/superstar/contest.html](http://members.aol.com/modernhair/superstar/contest.html)

* "סקיצה של החשיבה המוסרית של קאנט"
- "האייל הקורא" מראה שיש עוד דברים ברשת

חוץ ממיכל ינאי - [www.haayal.co.il](http://www.haayal.co.il/)












