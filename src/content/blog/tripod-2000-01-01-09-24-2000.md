---
title: "09.24.2000"
pubDate: "2000-09-24"
source: "tripod"
category: "internet"
original_file: "/writings/internet/2000/09.24.2000.html"
---

**


 

 

:: על חלומות ומציאות ::**

היום נדבר קצת על כשלון. זה
לא נעים, זה לא בגלל שאנחנו רעים, זה בעיקר בגלל שזה משהו שאפשר ללמוד ממנו על
החיים. סיפורנו מתחיל בדוד יקר בשם פול אלן. למי שלא מכיר – פול אלן היה, יחד עם
אחד ביל גייטס, מהמקימים של מיקרוסופט. באיזה שהוא שלב נמאס לו, והוא פרש משם עשיר
מאוד, מה שנקרא בלעז – עשיר מטונף. אי שם בשנת 1992 הוא ניסה להקים את המקבילה
החנונית לנבחרת ארה"ב בכדורסל. חלום בשם Interval. הרעיון היה להביא צוות של אנשים סופר מוכשרים, לתת להם 100
מיליון דולר ועשר שנים, ושיפתחו את ההמצאות של העתיד. בלי לחץ של רווחיות, בלי
לוחות זמנים לוחצים, פשוט לשבת ולהמציא את העתיד. שמונה שנים ו- 250 מיליון דולר
אחר כך, Interval מתה בקול ענות חלושה.

בהתחלה זה היה מקום ממש כיף
לעבוד בו. כ- 150 מהנדסים, אנשי וידאו, פסיכולוגים ואמנים חזותיים ניסו להמציא את
העתיד. אבל איכשהוא הם פספסו. אחד העובדים מצוטט כאומר: "הפכנו לחתולי בית.
שמנים, שבעים, ולא מסוגלים לעשות כלום". Interval הצליחו לפספס את התופעה השולית שנקראת "אינטרנט". כל
פעם שמישהו הציע רעיון שקשור לאינטרנט, הגיבו המנהלים בביטול "זו אופנה
חולפת". בקיצור – פספוס. מה אנחנו למדים מכך? שלא כסף, ולא זמן הם הם מה
שהופכים רעיון לסיפור הצלחה. חסרים עוד כמה מרכיבים חמקמקים. כדאי ללמוד ולהפיק
לקחים.

 

הסיפור המלא של Interval –

[www.mercurycenter.com/svtech/news/special/interval](http://www.mercurycenter.com/svtech/news/special/interval)

 

 

**:: קטנטנות ::**

כל פעם שאני חושב שהגעתי
לתחתית החבית בכל מה שקשור לבני אדם, בא אתר חדש ומוכיח לי שיש אנשים קצת יותר
משועממים והרבה פחות בריאים ממה שראיתי עד היום. לפניכם אתר נורבגי - [www.uio.no./~seide/naken.html](http://www.uio.no./~seide/naken.html) אשר מציג תמונות עירום של מפורסמים. לכאורה – עוד אתר של תמונות
עירום, רק שאלה מצוירות בצורה הכי חובבנית שאפשר. ברגע שמתגברים על ההפתעה – צחוקים
של החיים.

 

היו עד היום לא מעט נסיונות
לעשות קומיקס ברשת, החל מהפורמט הישן הסטנדרטי, וכלה סרטוני פלאש אינטראקטיבים
לגמרי. משהו קצת שונה, ולעניות דעתנו ממש מעולה, אפשר למצוא ב- [http://cartoonnetwork.com/TOONAMI/](http://cartoonnetwork.com/TOONAMI/). אתר קומיקס מהמשובחים שיש, שמאפשר לראות קומיקס ממש שווים, עם
ציורים כמו של פעם, אבל עם אלמנטים אינטראקטיבים מעניינים.

 

ואם כבר בעירום עסקינן, הנה
אתר הפורנו שחיכיתם לו – בעירום מלא, לייב – חתולים.

 [www.livenudecats.com](http://www.livenudecats.com/) השם אומר הכל.

 












