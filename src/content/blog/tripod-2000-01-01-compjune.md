---
title: "compJune"
pubDate: "2000-01-01"
source: "tripod"
category: "blazer"
original_file: "/writings/blazer/compJune.html"
---

**


 










 |



 |


 |

**Tue, 18 June 2002**

@כותרת:

השדרוגיה**

** **

@קרדיט: יריב צור

 

@ביניים:

 

@רציף:

משחר ההסטוריה, השאלה שמעסיקה כל אחד מאיתנו שיש לו מחשב משלו היא –
"מתי צריך לקנות מחשב חדש?" או לחילופין – "האם הגיע הזמן לשדרג את
מחשבי הנאמן?" (או מחשבתי הנאמנה, כל אחד והמגדר שהוא מעניק למכונת החישוב
שלו). התשובה לשאלה הראשונה היא קלה – "שנה הבאה" (פרטים בהמשך). התשובה
לשאלה השנייה היא – בטח, למה לא. טוב, אולי עוד לא. תלוי. כמה כסף יש לך? בקיצור –
התשובה ממש לא ברורה.

אבל לא לדאוג – בשביל זה אנחנו כאן. מורה נבוכים למשדרג המתחיל. כאן
ועכשיו.

 

@**ביניים**:

**אימון זן קצר**

** **

@רציף:

לקנות מחשב זה אחד הדברים הכי מתסכלים בעולם. למה? נניח שקניתם בזה הרגע
את מחשב חלומותיכם. הוא חזק, הוא מהיר, הוא מריץ את DarkAges עם גרפיקה מדהימה. חברים שבאים
אליכם הביתה ורואים אותו מרטיבים במכנסיים (טוב, אולי רק חברים שלנו עושים דברים
כאלה כשהם רואים מחשב מדהים). אבל מה – תוך שבוע עד חודש מהיום שקניתם את המחשב
שלכם – הוא מיושן. מה לעשות – יצא אחד חדש, יותר מהיר, יותר חזק והכי גרוע – יותר
זול. כאן נכנסת המשמעת הנפשית שלכם לתמונה – אתם צריכים לשנן לעצמכם כל פעם מחדש –
"זה לא משנה כלום, אני אוהב את המחשב שלי כמו שהוא", שלוש פעמים ביום,
באמונה ובדבקות. כנראה שזה לא יעזור, ותתבאסו איך שלא יהיה, אבל חשוב לזכור – אין
מה לרוץ לקנות מחשב חדש רק כי יש משהו יותר טוב ממה שיש לכם. אם המחשב שלכם מתחיל
לחרוק, תקראו את כל מה שכתוב במדור. החלטתם ששדרוג לא יעזור? אז תלכו לקנות מחשב
חדש. עכשיו כולם ביחד – "זה לא משנה כלום, אני אוהב את המחשב שלי כמו
שהוא".

 

@**ביניים: **

**המאשינה מקולקלת**

** **

@רציף:

השאלה הראשונה שאתם צריכים לשאול את עצמכם לפני השדרוג הכה מדובר היא –
האם יש לכם בעיות? לא במובן המנטלי, כי אם במובן של העבודה היום-יומית שלכם עם
המחשב. האם כל 'אנטר' שלכם לוקח למחשב שלוש דקות? האם פתיחת אאוטלוק מאפשרת לכם
ללכת להכין קפה, לדפוק משחק בפלייסטיישן ולחזור לפני שהיא מסתיימת? האם אתם יכולים
לפתוח רק מסמך אחד בוורד לפני שהמחשב מודיע – "סליחה, אבל אני הולך להתאבד
בפינה"? אם עניתם על כל אלה (או אחד מהם) בחיוב – יש שתי אפשרויות – או שיש
לכם איזושהיא בעיה במחשב, או שהכל תקין, והוא פשוט הגיע לסוף דרכו בתצורתו
הנוכחית.

נתחיל במקרים הקלים – אם יש לכם מחשב שהמעבד שלו הוא פחות מפנטיום II (או המקביל של AMD), חבל על הזמן שלכם – למצוא את
החלקים שאתם רוצים יעלה יותר מלקנות מחשב חדש.

באותה המידה, אם יש לכם לפטופ – לעיתים נדירות זה שווה לטרוח ולשדרג אותו.
הרכיבים יקרים מדי, זה בדרך כלל לא משהו שאתם יכולים לעשות לבד, ולכן מחייב לקיחת
הלפטופ לטכנאי שיתקין לכם את הרכיבים, שזה לא עסק זול לכשעצמו. אם הלפטופ שלכם
מג'עג'ע – תורידו ממנו את התוכנות שאתם לא באמת צריכים, או שתתחילו לחסוך לאחד
חדש.

 

@**ביניים: **

**זכרון גורלי**

** **

@רציף:

יש כמה דברים שאפשר לשדרג במחשב האישי שלנו. נתחיל בחשוב מכולם – זכרון.
הרבה טועים וחושבים שאם הם יעברו מפנטיום 3 700 לפנטיום 4 1200 זה ישנה להם את
החיים. ובכן חברים – לא ממש. יש מעט מאוד אנשים או תוכנות שישימו לב להבדל, והן
בדרך כלל כל כך כבדות גם ככה, שאם תחכו שלוש שעות או שעתיים וחצי לעיבוד התמונה
שיסתיים, זה לא מה שיעשה לכם את החיים יותר נעימים. מצד שני – שינוי בזכרון, שהוא
דבר לא יקר, יעשה לכם את החיים כל כך הרבה נעימים, שלא תאמינו. הפער בין מחשב שרץ
עם 64Mb זכרון למחשב שרץ עם 128Mb
זכרון הוא כל כך משמעותי, שפשוט לא יהיה לכם ברור איך עבדתם קודם. כמובן – אם אתם
רוצים לעשות את זה כמו שצריך – תלכו על 256Mb.
נפח זכרון שכזה יאפשר לכם להריץ גם את מערכת ההפעלה הכי חדישה של מייקרוסופט
בנוחות (וזו לא משימה פשוטה כלל וכלל). הדבר הכי יפה בהרחבת הזכרון הוא שזה ממש קל
להוסיף זכרון. קונים זכרונות חדשים, פותחים את המחשב, ויש אזור עם חריצים מתאימים
על לוח האם לדחוף את הזכרונות. פשוט דוחפים אותם פנימה (בעדינות, רבאק!) וזהו – זה
עובד. בלי סיפורים ועניינים. מה שכן, כדאי להקפיד שכל הזכרונות שלכם יהיו בזוגות
מאותו גודל (במיוחד במחשבים ישנים יותר), רק אלוהים יודע למה. עוד דבר שכדאי מאוד,
שלא לומר חובה להקפיד הוא שהזכרונות שאתם קונים מתאימים ללוח-האם והמעבד שלכם. זה
יהיה נחמד מאוד אם תקנו את הזכרונות הכי מגניבים בשוק (RDRAM, אם אתם חייבים לדעת), אבל לוח
האם שלכם שעובד עם פנטיום II לא
ממש תומך בהם. לכן – כשאתם קונים, תגידו למוכר איזה לוח אם יש לכם, ושיוודא
שהזכרונות שאתם קונים מתאימים לו.

מתי כדאי לשדרג זיכרון? בגדול - כשהתוכניות שלכם רצות לאט. בקטן – אם אתם
רואים שהמנורה של ההארד-דיסק שלכם דולקת דרך קבע, זה אומר שאין לכם מספיק זכרון
והמחשב משתמש בהארד-דיסק במקום בזכרון (מה שקורין – Swapping). אם אתם מקבלים הודעות שגיאה
שאין לכם מספיק זכרון – זו גם אינדיקציה לא רעה בכלל. בדרך כלל תוספת זכרון תשפר
את המצב לאין ערוך. מבחינת מחירים, זכרונות SDRAM של 128Mb
עולים באיזור ה- 30$, וזכרונות SDRAM של 256Mb
עולים באיזור ה- 50$. זכרונות RDRAM,
לעומת זאת – עולים באיזור ה- 50$ ו- 100$, בהתאמה. כדי להוכיח לכם את הנקודה לגבי
הלפטופים – 128Mb זכרון ללפטופ של HP עולה באיזור ה- 120$ (SDRAM), יעני – פי 4.

 

**@ביניים: **

**הגודל כן קובע**

** **

@רציף:

הדבר השני בחשיבותו שכדאי ואפשר לשדרג הנו הכונן הקשיח שלכם (הארד-דיסק
בעברית). פעם, לפני המון שנים, כאשר קנינו את המחשב הראשון שלנו, הארד-דיסק של 350Mb היה
משהו ענק, שיספיק לנו לשנים. אוי, כמה שטעינו. חוק מרפי להארד-דיסקים אומר שככל
שההארד-דיסק שלכם יהיה גדול – מייקרוסופט יוציאו מערכת הפעלה גדולה יותר. רק לשם
השוואה – את Windows95
אפשר להתקין בפחות מ- 100Mb. WindowsXP Professional יכול להגיע לג'יגה בקלות.
וזו לא רק מערכת ההפעלה. כל התוכנות הולכות ונהיות גדולות. מכיוון שהמחירים של
הארד-דיסקים הם ממש לא בשמיים, זה רעיון לא רע להחליף מדי פעם הארד-דיסק. יש שתי
בעיות עם החלפת הארד-דיסק: הבעייה העיקרית היא כזו –
נניח שהתקנתם את מערכת ההפעלה שלכם ואת כל התוכנות על כונן C. להוותכם – גיליתם שהוא נסתם.
קניתם הארד-דיסק חדש ואימתני, אתם מוסיפים אותו למחשב – הבעיה שלכם על כונן C לא נפתרה. בשביל זה יש את Partition Magic. תוכנה קטנה (אמנם לא
חינמית) שמאפשרת לכם להגדיל כונן מסוים על חשבון אחרים, בלי לפגוע במידע. היא
מאפשרת לכם הרבה יותר, אבל לצורך הדיון הנוכחי, זה אמור להספיק.

הבעייה השנייה עם התקנת הארד-דיסק חדש היא שזה לא דבר טריוויאלי. הארד
דיסק אמור להתחבר לשני דברים – חשמל ולוח-האם. בהנחה שהבנתם איך לעשות את זה,
עדיין נשארת הבעיה של להגדיר אותו ככה שהוא לא יתנגש בהארד-דיסקים הקיימים במערכת.
הפעולה של הגדרת איזה כונן בא לפני איזה נקראת בעברית מדוברת "לג'מפר",
על שם פינים קטנים הנמצאים באחורי הכונן הקרויים "ג'אמפרים". על מנת
לג'מפר הארד-דיסק כמו שצריך צריך גם לקרוא את ההוראות שבאות איתו, ויותר גרוע מזה
– להבין אותן. חסכנו לכם את הבלגן, ובאתר הבא יש הסבר יחסית מפוטר על איך עושים את
זה (הם לוקחים הארד-דיסק של מקסטור כדוגמה, אבל זה עובד פחות או יותר אותו דבר
בכולם) - [www.infohq.com/Computer/adding-second-hard-drive-review.htm](http://www.infohq.com/Computer/adding-second-hard-drive-review.htm)

אתר טוב להשוואות בין הארד-דיסקים שונים (מבחינת ביצועים) - [www.storagereview.com](http://www.storagereview.com/).

בכל מה שקשור למחירים, אפשר להשיג הארד-דיסק של 20Gb באיזור ה- 70$, אבל אפשר
להשיג כזה של 40Gb באיזור ה- 80$, אז חבל לקנות משהו פחות מ- 40Gb.

מתי נשדרג? אל תחכו את שההארד-דיסק ייסתם לגמרי. אם יש לכם פחות מ- 100-200Mb של מקום פנוי על ההארד-דיסק – תדעו שהייתם צריכים לשדרג לפני כמו שבועות.
כמובן – לנקות מדי פעם את ההארד-דיסק מאוסף תמונות הפורנו שלכם לא יזיק. עוד טיפ
חשוב – כשאתם מתקינים תוכנות – תמיד תתקינו אותם על כונן אחר מאשר זה שבו מותקנת
מערכת ההפעלה. נגיד שהתקנתם ווינדוז על C, תשתדלו להתקין את כל התוכנות,
כולל Office על D:\Program Files\ ולא על C:\Program Files. ככה לא תסתמו את הכונן
עם מערכת ההפעלה.

 

**@ביניים: **

**יותר מהר, יותר חזק**

** **

@רציף:

אם עדכנתם את הזכרון ואת ההארד-דיסק של מחשבכם האהוב, ועדיין לא נמאס לכם,
זה הזמן לחשוב על לעדכן את המעבד (CPU).
ראשית כל עליכם לבדוק אם לוח האם שלכם תומך בכלל במעבד יותר מתקדם. אם לא – אתם
צריכים כבר להחליף את לוח האם. זה הרבה פחות מסובך ממה שזה נשמע, אבל זה לא סיפור
מצחיק בכלל. בהנחה שלוח האם תואם את ה- CPU החדש, כל העסק די פשוט – פותחים את המחשב, מוציאים את ה- CPU הישן (לא לשכוח להאריק את
עצמכם!), ומכניסים את החדש. לא כזה סיפור. מבחינת מחירים, אנחנו מתחילים מ- 170$
למעבדי אינטל (אלא אם כן אתם שמים סלרון, ולא ברור לנו למה שתרצו לעשות דבר כזה)
ומ- 130$ בערך למעבדי AMD.
נקודה חשובה – למרות השליטה המוחלטת של אינטל בארץ, תבדקו טוב את המעבדים של AMD. אלא אם כן מדובר בלפטופים, הם
לרוב גם יותר זולים וגם יותר מהירים מאלו של אינטל.

מתי לשדרג? רק אם משעמם לכם מאוד.

 

**@ביניים: **

**פרפראות וסיכום**

** **

@רציף:

יש עוד הרבה מאוד דברים שאפשר לשדרג במחשב בתחום הרכיבים הפריפריאליים.
הנה רשימה קצרה ולא ממצה:

עכבר – אם אתם עדיין לא עובדים עם עכבר שעובד בלי גלגל, זה הזמן. לא עוד
ניקוי לכלוך מהגלגל עם סיכות.

מקלדת – ארגונומית, ועכשיו. אמנם לוקח זמן להתרגל, אבל אתם תודו לנו
כשיבוא ה- CTS
(ראה מסגרת)

מאיץ תלת-מימד – אם אתם בעניין של משחקים, אחד הדברים הכי חביבים שאפשר
לעשות הוא לקנות מאיץ לתלת-מימד, מסדרת VooDoo ודומיו. ההבדלים – מדהימים.

לסיכום – שידרוג המחשב יכול להיות חוויה שהיא גם חסכונית, גם חינוכית והכי
חשוב – זה יכול לשפר את איכות החיים שלכם ברמות שקשה לתאר. אל תתעצלו – תשבו לבדוק
אם אתם צריכים. תעשו חשבון של כמה זמן אתם מבזבזים בלחכות לתוכנה מסוימת שלא זזה
כפול כמה שווה הזמן שלכם, לעומת ההוצאה בשדרוג. תתפלאו לראות את התוצאות. מיותר
לציין – שאם המחשב שלכם מתחרב בגלל משהו שכתוב פה – החיים קשים.

שיהיה בהצלחה.

 

 

**@כותבוקסה: **

**עשרת הדיברות למשדרג**

** **

@רציף:

1.   
**זכור את  העתיד** – כשאתם רק קונים את המחשב, תחשבו מראש על כך שתרצו
לשדרג אותו ביום מן הימים.



2.   
**לא כל הרכיבים
נבראו זהים** – לפני שאתם קונים
איזהשהוא רכיב, תעשו מחקר. הבדל במהירות של הארד-דיסק יכול לעשות לכם את היום.

3.   
**לא תעשה לך
"ערימות"** – אל תטרחו
לקנות מעבדים "משופרים". במחירים של היום – לכו על מעבד חדש.

4.   
**גבה את מערכתך
**– גבו לפני שאתם משדרגים.
תמיד. זוהי הוראה שנכתבה בדם.

5.   
**הארקה תחסוך
דמים** – רכיבי המחשב רגישים הם.
לפני שאתה נוגע בהם, גע בפיסת מתכת על מנת שזרם החשמל הסטטי אותו אתה נושא לא
ישרוף לך את לוח האם.

6.   
**בדוק את
חיבוריך וכבליך **– כשאתם
מחליפים רכיב בתוך המחשב, רוב הסיכויים הם שרכיב אחר השתחרר. כמובן, שלא תדעו את
זה עד שתתלשו את שערותיכם בייאוש, כי לא תבינו למה מאז שהוספתם זיכרון אין לכם
סאונד. אחרי שמוסיפים רכיב – כדאי לעבור על כל הכרטיסים/רכיבים/חוטים לראות שהכל
מחובר.

7.   
**החום הוא
אויבך **– התחממות יתר של רכיב
יכולה להפיל לכם את המחשב לבלי שוב. כשאתם מוסיפים רכיבים – וודאו שיש מקום לזרימת
אוויר חופשי ביניהם.

8.   
**בלי פניקה** – כנראה שבפעם הראשונה אחרי שתשדרגו את המחשב,
הוא לא יעבוד. בלי לחץ. כנראה שהרכבתם משהו לא כמו שצריך. מה שמוביל אותנו לדיבר
הבא:

9.   
**פתור את
הבעיות ביסודיות** – הדברים לא
עובדים? תעבוד בצורה מסודרת. תתחיל להוציא רכיבים על מנת לאתר איפה הבעיה, תבדוק
את החיבורים וכו'. לאט ומסודר.

10.             
**כבד את הדברים
הקטנים **– דברים מאוד קטנים
יכולים לגרום לחומרה לא לעבוד. בורג ששכחתם בתוך המחשב ומקצר את לוח האם, כבל
שנוגע איפה שהוא לא צריך לגעת. שים לב אליהם.

**(מתוך האתר –** [www.arstechnica.com](http://www.arstechnica.com/))

 

**@כותבוקסה: **

**האויב שבמקלדת – ****CTS******

** **

@רציף:

אם אתם רוצים לראות מתכנתים וותיקים מחווירים, יש שתי דרכים לעשות את זה –
אחת היא לתת להם לדבר עם אנשי שיווק ומכירות, והשנייה היא להזכיר את המונח CTS. CTS זה ראשי תיבות של Carpal Tunnel Syndrom. נשמע כמו מחלה אזוטרית
של כורי פחם, אבל זאת בעייה רפואית קשה, שאוכלוסיית היעד שלה הוא כל מי שמתשמש
שימוש רב במקלדת. בגדול – מדובר בדלקת של העצבים ביד. זה מתחיל בכאבים בפרק היד,
יכול להתפשט לכל הזרוע, עם עקצוצים ואפילו שיתוק בכל היד. לא מצחיק. הטיפול יכול
לכלול כל מיני תרגילים, תרופות אנטי-דלקתיות ואפילו ניתוח. אם אתם משתמשים הרבה
במקלדת ועכבר – תעשו טובה לעצמכם – תעברו למקלדת ארגונומית, ומשענות לפרקים ביד
(מעין כריות ג'ל ששמים על השולחן).

למידע נוסף:

[www.ctsplace.com/index.php](http://www.ctsplace.com/index.php)

 

** **

 

 

 












 |