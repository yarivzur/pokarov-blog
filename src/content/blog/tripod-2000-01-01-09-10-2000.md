---
title: "09.10.2000"
pubDate: "2000-01-01"
source: "tripod"
category: "internet"
original_file: "/writings/internet/2000/09.10.2000.html"
---

**


 










 |



 |


 |

**Sat, 13 April 2002**

 **

**:: רדיו אקטיבי ::**

הרבה ממכם מכירים את המצב
הבא. אתם בעבודה, מול המחשב. את שני הדיסקים שהבאתם לעבודה ("קולות מן העולם
3" והאוסף המחומש של יהורם גאון) שמעתם עד שיצא לכם מכל החורים. יש גבול
לכמות השירים שאפשר להוריד מ"נאפסטר" ו- iMesh.
ומשעמם לכם. זה הזמן לחזור למקורות ולשמוע קצת רדיו. כל הנושא של תחנות רדיו
באינטרנט נטחן עד דוק באלפי כתבות, מאמרים ודיונים מלומדים. אז למה אנחנו מדברים
על זה היום? התירוץ הרשמי הוא שרדיו 103FM העלו אתר חדש ומגניב, אבל אין לנו באמת סיבה טובה. פשוט משהו
שכדאי להזכיר מדי פעם. בשנה האחרונה ראינו פריחה של שידורי רדיו-אינטרנט בארצנו
הקטנטנה. רוב ההתחדשות מתרחשת בתחום תחנות הרדיו האזורי שמעלות את השידורים לרשת
כאילו אין מחר. 102FM
היו הראשונים בשוק, עם שידורי Real Audio חיים.
כמה מצער לגלות שכבר שנה כתוב על האתר שלהם "בקרוב" והם לא ממש התקדמו
מאז. "רדיו נטקינג" ללא ספק נותנים את המבחר הכי מרשים של ערוצים שונים
("ערוץ הציונות" מומלץ בחום. "דינה, דינה ברזילי...". מה
רע?). לפני שבוע אפילו הבליח שם ערוץ של TheMarker.com
ונעלם לכעומת שבא. 103 FM זוכים בפרס האתר הכי מגניב, ואם גם אתם מוצאים את עצמכם שונאים את
ורדה רזיאל-ז'קונט אבל לא מסוגלים לוותר על אף דקת שידור שלה – זה בדיוק המקום.
הרדיו שהכי מחובר לרשת הוא כנראה BU99FM. אחד
הדברים שאנחנו יותר אוהבים שם זו האפשרות לראות את השדרים בלייב. לא תאמינו כמה הם
משועממים. יש ספקנים שיגידו – למה לתחנות האלה לשדר באינטרנט. האם זה לא פוגע
בשידורים הרגילים שלהם? לספקנים האלה נאמר – הבוז לכם! שידורי רדיו ברשת הם אחד
הדברים היותר טובים שיש לנו בחיי היום יום האפורים שלנו. תחנה שאנחנו טורחים לשמוע
ברשת, זו גם תחנה שנרצה לשמוע אחר כך ברדיו הרגיל, כשנצא מהמשרד המעופש.

 

103FM – www.103.FM

102FM – [www.102fm.co.il](http://www.102fm.co.il/)

BU99FM
– [www.99fm.co.il](http://www.99fm.co.il/)

רדיו נטקינג – [http://radio.netking.com](http://radio.netking.com/)

 

**:: קטנטנות ::**

מוזיאון תל-אביב משיק אתר חדש
– [www.tamuseum.com](http://www.tamuseum.com/). קצת איטי, אבל מושקע.

 

אתר גייז חדש - [www.pridezine.com](http://www.pridezine.com/). פשוט, מעוצב נקי, עם הרבה תוכן.

 

מהאיש שהביא לכם את
"חבורת הזבל" (זה טוב או רע?) – [www.olala.co.il](http://www.olala.co.il/) ממשיכים לכבוש את מקומם כאתר משחקי המבצעים של ישראל. אישית –
כמות הפרטים שנדרשנו למלא על מנת לשחק הרתיעה אותנו ולא שיחקנו כלום. אבל אתם
מוזמנים לנסות.

 

[www.akabala.com](http://www.akabala.com/) - אתר על קבלה. האם באמת אנחנו זקוקים לחוכמת הנסתר בשביל לדעת
שאתרים שמנגנים MIDI בלופ-אינסופי זה דבר מעצבן? גם לא ברור לנו למה צריך את ה- e-Mail שלנו בשביל לראות מה צופן לנו העתיד. בעזרת השם.

אתר הספורט המשובח Sportello.net פתח בשיתוף פעולה עם משפחת msn
תחת הכתובת msn.sportello.co.il. כמובן שמיידית הוא אימץ את סטנדרטי האמינות של מייקרוסופט והיה
למטה ברובו של יום ראשון. למה מי כבר רוצה לקרוא על ספורט ביום ראשון?

 

סדרת משחקי המחשב המשובחה Final Fantasy הופכת בקרוב לסרט קולנוע, בכיכובה של לא אחרת מאשר ד"ר צ'ן
מ- ER. אם לשפוט לפי הגרפיקה הממוחשבת בסרטון ה'בקרוב', זה הולך להיות
פיצוץ – [www.finalfantasy.com](http://www.finalfantasy.com/)

 

 












 |