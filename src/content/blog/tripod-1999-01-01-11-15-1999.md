---
title: "11.15.1999"
pubDate: "1999-01-01"
source: "tripod"
category: "internet"
original_file: "/writings/internet/1999/11.15.1999.html"
---


 










 |



 |


 |

**Sat, 13 April 2002**

 

אחרי
כל הפסטיבל המצ'ואיסטי סביב נבחרת ישראל בכדורגל  (מי?), הגיע הזמן לדאוג קצת לבנות המין השווה, והשבוע נביא לכן
כמה אתרים שיגרמו לכן לצחוק מרושע שיתחלף בהבעת חוסר-ידיעה תמימה ברגע שהשעיר
ייכנס לחדר. נתחיל ב"עקרת הבית הממורמרת" אתר שהוא פרי עטה של בחורה מאוד
שנונה, ומה לעשות – גם קצת מרירה כלפי המין הרובץ. באתר – [www.disgruntledhousewife.com](http://www.disgruntledhousewife.com/) ניתן למצוא בין השאר "מה
גברים אוהבים לאכול" (רמז: זה מכיל עמילן), גישה קצת לא קונבנציונלית להריון,
והדובדבן שבקצפת – The Dick List (תתרגמו לבד), בו נשים מכל העולם רושמות מה עשה להן רע גבר זה או
אחר. חברים – אנחנו יוצאים די רע מהסיפור הזה. נמשיך לאתר - [www.missabigail.com](http://www.missabigail.com/). מיס אביגיל הנה עלמת חן אשר הפנימה יתר
על המידה את הספר המיתולוגי "12 עד 16", והחליטה לאסוף מדריכים כגון הנ"ל
החל משנת 1822 וכלה בשנת 1978. מתוך המדריכים המשעשעים היא שולפת שלל עצות והצעות
לשיפור. לדוגמא – ספר הדרכה לנשים משנת 1925 המונה את רשימת הדברים שדוחים גברים,
ובהם צחקוקים, עגילים הדומים לנברשות וכן – ידיים אדומות. אי
אפשר לסיים ללא אתר הנשים הישראלי המאוד מוצלח – [www.wol.co.il](http://www.wol.co.il/). מומלץ בחום.

 

הקוראים
הקבועים של המדור בוודאי כבר שמו לב שאנחנו סאקרים של נוסטלגיה. מה לעשות, כאשר
ההווה נראה כמו התוכנית של קיציס, אין לנו אלא להתרפק על שנות ילדותנו. אחד הדברים
היפים של ילדותנו היה כמובן "מעריב לנוער". שיקום פה מי שלא קרה בחרדה
את תשובותיו של ד"ר אהרון בלוך ב"על בנים ועל בנות" (פנה/י לרופא
עור!). שיפצה פה מי שלא הזיל דמעה למקרא תיאוריו הסמי-אירוטיים של איטו אבירם
נערות במצוקה. אבל גולת הכותרת היתה ללא ספק המדור המשעשע – "בחן
את עצמך". האם את מקובלת? האם אתה מדליק? כל שבוע ספרנו את הנקודות בחיל
ורעדה לראות עד כמה אנחנו מגניבים. ובכן – המבחנים חוזרים.
באתר [www.thespark.com](http://www.thespark.com/) יש שלל מבחנים אשר אינם
לוקחים את עצמם ברצינות. ביניהם ניתן למצוא מבחן הבוחן עד כמה אתם אנשים טהורים (לנו
יצא ש- 13% פחות טהורים מאתנו), האם תהיו עשירים (אנחנו נהיה מליונרים בגיל 43,
ואז חכו חכו!) או עם כמה פרטנרים תקיימו יחסי מין עד יום מותכם (לנו יצא 11, מתוכם
גבר אחד…). האתר כולו הוא אתר טוב, ובהחלט שווה ביקור והשוואת תוצאות עם
החברים.

 

* השירות החדש של נטקינג, שמאפשר לקבל תוצאות ספורט דרך
באיי.סי.קיו הוא ממש

כיף

* לאלה מאיתנו
שהמחשבה על לצאת מתל-אביב עושה להם לא טוב -  "האומן 17" באינטרנט www.haoman.com

* שני בחורים, ריק וברנדון, מנסים לשווא לתפוס בחורות,
ומנהלים יומן של נסיונותיהם הכושלים. עד עכשיו – 200
ימים ללא סקס - [http://members.aol.com/modernhair/superstar/contest.html](http://members.aol.com/modernhair/superstar/contest.html)

* "סקיצה של החשיבה המוסרית של
קאנט" - "האייל הקורא" מראה שיש עוד דברים ברשת

חוץ ממיכל ינאי - [www.haayal.co.il](http://www.haayal.co.il/)

* מי הגאון שחשב על
שם כמו "קומבינה" ([www.combina.cc](http://www.combina.cc/)) לאתר שאמור למכור לנו משהו? מה השלב הבא? בחאווה דוט קום?

 












 |