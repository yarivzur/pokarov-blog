---
title: "AnnaNicholeSmith"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/AnnaNicholeSmith.html"
---

**


 










 |



 |


 |

**Fri, 03 January 2003**

@כותרת:

לא מה שחשבתם**

** **

@ביניים:

לעיתים נדירות אנחנו הולכים מכות. שנים של נסיון לימדו אותנו שאחרי דחיפה אחת כבר נגמר לנו האוויר. מה גם שקשה ללכת אחד על הביצים של השני, בעיקר כי קשה למצוא אותן מתחת לכרס. מצד אחד, זה נתן לנו תירוץ טוב ללכת על פילוסופיה של זן-בודהיזם (פולני-אורתודוקסי), מצד שני, כשאנחנו באמת צריכים ללכת מכות – זה עניין קצר מאוד ואכזרי. מקרה כזה קרה השבוע כשהגיעה הקסטה עם שני הפרקים הראשונים של "המופע של אנה-ניקול סמית". השמן הנשוי ניצח (בכל זאת, אוהד בית"ר), וישב חבול וקצר נשימה לראות את התוכנית הכה מדוברת.

למי שחי בחלל החיצון עד היום (או בחיפה, זה די דומה), הנה תקציר העלילה – אנה ניקול סמית' היתה ווייט טראש מטקסס, שאחרי עבודה במועדוני סטריפטיז, והגדלת חזה לא סבירה, נהייתה כוכבת פלייבוי, דוגמנית ולא פחות חשוב – התחתנה עם מיליארדר בן 83, שכמה נוח – מת אחרי שנה. היו קצת סכסוכים משפטיים, אולי כי הילדים של המיליארדר לא ממש רצו שסמית' תקבל 450 מיליון דולר מירושתו, אבל בסוף גם זה הסתדר.

כל זה היה טוב ויפה, ניקול סמית' המשיכה לפרנס יפה את אתרי הפורנו והצהובונים, עד שעלתה ב- MTV תוכנית בשם ה'אוסבורנס'. התוכנית, מעדת תוכניות המציאות (החפרפרת, זוכרים?) תיעדה את חיי המשפחה של אוזי (עטלפים זה טעים) אוסבורן, והיתה הצלחה פנומנלית (עונה חדשה מתוכננת). עכשיו אמרו לעצמם האנשים בערוץ E! – גם אנחנו רוצים. על מי נעשה תוכנית מציאות שתהיה יותר שערורייתית ויותר צהובה? כמובן, על ניקול סמית'.

כשהתוכנית עלתה על המסכים בארצות הברית היא דפקה רייטינג מטורף, בעיקר כי על זכר בריא, שיש לו לפחות יד אחת (אם אתם מבינים למה אנחנו מתכוונים) התיישב לראות את ניקול סמית', מתוך תקווה גלויה שיראו משהו.

עכשיו שהתוכנית הגיעה לארץ וראינו את שני הפרקים הראשונים, יש לנו בשבילכם חדשות רעות וחדשות טובות. נתחיל בחדשות הטובות. אולי הצפייה בתוכנית הזאת תשכנע נשים שהקונספט הגברי של בחורה קוסית שונה עד מאוד ממה שהן חושבות. ניקול סמית' היא סמל מין ואיך נאמר את זה – הסיכוי שהיא תמצא בגדים בחנויות בארץ שאינן "מתאים לי" שואף לאפס. החדשות הרעות הן שניקול סמית' היא, איך שלא תסובבו את זה ואותה, בהמה. לא מדובר חס וחלילה בעובדה שהיא מרופדת היטב (סבא שלנו היה אומר "בריאה"), כי אם בעובדה הפשוטה שמדובר במישהי בגיל המנטלי של שלוש וחצי, מעצבנת כמו צחי הנגבי ואינטילגנטית כמו "מזל טוב". כתוצאה מזה הצפייה בתוכנית הזאת היא חוויה מפוקפקת. אם בא לכם לראות בחורה מטומטמת עושה הכל בשביל שתחשבו שהיא גם רגישה, גם סקסית וגם מגניבה לאללה – אתם מוזמנים לראות. אנחנו נוותר.

 

 

 

 











 |