---
title: "הערה לסדר"
pubDate: "2000-01-01"
source: "tripod"
category: "internet"
original_file: "/writings/internet/2000/08.13.2000.html"
---

**


 
















**Sat, 13 April 2002**

 **

**::
צניעות רבותי, צניעות ::**

בתור
כתב זוטר לענייני אינטרנט, נוחתות על "שולחני" עשרות הודעות לעיתונות
מדי חודש. בגלל שאני פולני טוב, אני גם קורא את כולן. הרבה מהן לא מעניינות
(תאמינו לי), וכמה מהן מאוד נחמדות. הבעיה שלי היא איזה שהוא היעדר צניעות מטורף
העובר כחוט השני בין כולן. כל אחת מההודעות מכילה את הקומבינציה "לראשונה
בישראל!" ולפעמים אף "לראשונה בעולם". תמיד מדובר במשהו מדהים,
מטריף, מגניב, שעוד לא נראה כמותו ותמיד, אבל תמיד – יש הרבה מאוד סימני קריאה. זה
קצת חבל, כי יש הרבה דברים חדשים טובים ברשת הישראלית, אבל משום מה הם לא מסתפקים
בלהגיד – הנה מוצר טוב. רוצים דוגמא? בבקשה. אתר שקם לא מזמן – [www.yoyo.co.il](http://www.yoyo.co.il/).
אתר מאוד נחמד, באמת, מיועד לילדים ובני נוער. מעוצב אחלה, לא כבד, פשוט נעים. אבל
מה? ההודעות לעיתונות שלהם כל כך יומרניות, שבאמת יצא לי החשק להסתכל עליו. לא
חראם? אם היה מדובר רק בהודעות לעיתונות – דיינו. אבל הגישה היומרנית הזאת גולשת
הלאה. שבוע שעבר השיקה "וואלה!" קמפיין חדש, מושקע, עם לוגואים מרשימים,
מה שאתם רק רוצים. כמובן שבאתר עצמו – רק חלק מהדברים עברו את מתיחת הפנים, והשאר
נותר באותו עיצוב מיושן. זה לא הפריע לאחד מבכירי "וואלה!" לומר שהעולם
מתחלק ל"וואלה-יסטים" ול"לא וואלה-יסטים". מה זה אומר?
ש"וואלה-יסטים" הם אנשים שעושים חצי עבודה? קצת צניעות רבותיי, והרבה
הרבה זן.

 

# הערה לסדר

הערה
בעניין הפס הרחב – הייתי שמח אם היו מפסיקים לבלבל לנו את המוח עם כל
ה"אינטרנט מהיר", "פס רחב", "גלישה במהירות האור"
וכל אלה. עד מתי אני אצטרך לשמוע הרים של הבטחות, כשבאותיות הקטנות כתוב
"כפוף לאישור משרד התקשורת, הממונה על ההגבלים העסקיים, בית המשפט העליון
והאפיפיור"? אין לי אינטרנט מהיר, הדבר היחיד שרחב אצלי זו הגזרה, ולא נראה
לי שתהיה לי "גלישה במהירות האור" בקרוב. אפילו הלווין לא מוכנים לחבר
אותי. כשהטכנאים שיוצאים לחבר מתניעים את האוטו – אז תחזרו לפרסם. לא לפני.

 

# תיקון טעות

בשבוע
שעבר כתבנו על אתר בנות הנעורים [www.4girls.co.il](http://www.4girls.co.il/).
יצאה לנו כתובת אחרת. אם הייתם יודעים אילו תהפוכות הטקסט עובר מהרגע שהוא נכתב
ב"וורד" על הלפטופ ועד שהוא מתנוסס בגאון על דפי העיתון שלפניכם, הייתם
מבינים איזה נס זה שאתם קוראים פה משהו. אבל בכל זאת – מצטערים, טעות.

 

**ולבסוף...**

לא
חשבתם שנשאיר אותכם בלי איזה אתר לשבת, נכון? אז הנה משהו קטן לבזבז עליו את השבת
שלכם. [www.secretknowledge.com](http://www.secretknowledge.com/) הוא אתר שישמח למכור לכם דברים שלא ממש חוקי להשיג – תעודות תואר ראשון
מזויפות, תעודות זהות (אמריקאיות) מזויפות, מכשירי האזנה מיניאטורים, לייזרים(?)
וכמובן – פרומונים למשיכת המין השני. מי רוצה לקנות אוויר בשקל?

 












