---
title: "10.14.2000"
pubDate: "2000-10-14"
source: "tripod"
category: "internet"
original_file: "/writings/internet/2000/10.14.2000.html"
---

**


 

 

ראשית
נפתח בהתנצלות על שהשארנו אותכם ללא מדור לחג הסוכות. לא, לא גייסו אותנו (עדיין
לא מוציאים צווי שמונה לשק"מיסטים), פשוט היינו בסיני. חזרנו די מהר, מסתבר
שהבן אדם לא יכול לסוע לסיני לכמה ימים בלי שהמדינה תלך קאפוט.

גם מי שכמונו עשה מאמצים
ניכרים להתחמק מהחדשות בכל ערוצי הטלוויזיה, קיבל אותן ברחוב, במכולת, ואפילו
בחושות של סיני כל אחד הוא פרשן פוליטי. אז מה עושים? בורחים לאינטרנט. האינטרנט
האהוב שלנו, קצת איטי, קצת חורק, אבל רגוע. אבל לא הפעם. הפעם – המציאות הגיעה גם
לאינטרנט. כבר שבוע שאני מקבל כל יום באי-מילל שיטות שונות לנקמה בערבים (החל
מלעשות הרבה פעמים ping לאתר של חזבאללה, ודרך
דברים קצת יותר ביזאריים). אני ממש משוכנע שברגע שחזבאללה יגלו שנפל להם האתר הם
יגידו לעצמם "הו לא! שוב הפיל האויב הציוני האכזר את האתר שלנו. איזה סיכוי
יש לנו נגדם? בואו נחזור להיות חקלאים". מהצד השני של המשוואה, יש לנו את כל
אותם נשמות טובות ממצרים ושאר מדינות ערב שבגללן כבר שבוע שאני לא פותח את ה- ICQ שלי. לא יודע מה להגיד לכם. אם אי אפשר לברוח לאינטרנט, לאן נברח,
אוגנדה?

אבל – אנחנו פה בשביל לשמח.
הנה אתר שיחזיר לכם את החיוך לפנים, במיטב מסורת ההדחקה הנהוגה במקומותנו. האתר Heavy.com הוא עוד אחד מרשת האתרים המצוינת של רשת UGO.
יש בו הרבה חלקים משעשעים. החל ממשחקי פלאש (מומלץ במיוחד – Psycho Bondage Bunnies, ואל תבקשו שנתרגם את זה), מדורי מוזיקה וקומיקס שונים. אבל ללא
ספק גולת הכותרת של האתר הנה סדרת סרטוני "Behind the music that sucks" (מאחורי הקלעים של מוסיקה על הפנים, בתרגום חופשי). כל
סרטון מטפל באמן אחר, ולמרות היותנו חובבים גדולים של אמינם, הסרט ששם אותו ללעג
מצחיק עד דמעות. בדיוק מה שצריך בימים טרופים אלה – [www.heavy.com](http://www.heavy.com/). מובטחות שעות של הנאה.

 **

**:: קטנטנות ::**

התאחדות מרוצי מכסחות דשא.
איזה כיף לחיות במדינות של משועממים, הא? [www.letsmow.com](http://www.letsmow.com/)

 

[www.ron-arad.org.il](http://www.ron-arad.org.il/) - כל מלה מיותרת.

 

בקרוב ב- Ynet, ערוץ ספרייה עם סיפורים יומיים ממיטב הסופרים. כמו שאומרים – אם
האוטובוס שלך מאחר, הנהג משחק שש-בש עם הנהגים האחרים.

 

[www.nnff.org](http://www.nnff.org/) - אתר המוקדש לחיידקים טורפים. עוד סיבה טובה לא להתעורר בבוקר.

 

עוד אתר בית של בחור לא לגמרי
שפוי [http://ben-schumin.simplenet.com](http://ben-schumin.simplenet.com/)

 

ולבסוף, משהו שישאיר אתכם עם
טעם של עוד – אתר הבית של איסיי סאגאווה, שהורשע ברצח ובאכילת הקורבן. באתר שלו

הוא מתוודה על חטאיו ומציג יצירות אמנות תמוהות. [http://perso.club-internet.fr/praha/index.html/sagawa.htm](http://perso.club-internet.fr/praha/index.html/sagawa.htm)

 












