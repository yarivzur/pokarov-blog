---
title: "Microsoft is Dead"
pubDate: "2007-04-11"
source: "bitterness"
original_id: 46
slug: "microsoft-is-dead"
---

אחד הדיונים החמים יותר בבלוגוספירה בימים אלו נסוב סביב מאמר של [פול גרהאם](http://www.paulgraham.com/microsoft.html). במאמר הוא קובע שמיקרוסופט מתה. נכון שמדובר בפרובוקציה זולה (ואפקטיבית), אבל כמה מהטענות שלו שוות התייחסות: 

1. רק סבתות משתמשות ב- windows. כל המאאאגניבים עברו מזמן למק. יש את הסצינה ב" Legally Blonde" החביב בו כל תלמידי המשפטים החננות בהרווארד מגיעים עם ה- Thinkpad השחור הסטנדרטי, ורק ריס ווית'רספון מגיעה עם המק הורוד המפונפן. כמובן שאצלנו בארץ לא מרגישים את המגמה במלוא עוצמתה בגלל בעיות התמיכה בעברית של המק (ככה שמעתי, לפחות) 

[](http://www.flickr.com/photos/7777143@N06/454994328/) 

  

2. מייקרוסופט לא מסוגלת לשכור אנשים חכמים. לכאורה - נשמעת כמו טענה מופרכת, אבל מי שקרא את [זה](http://blogs.zdnet.com/microsoft/?p=380), ובעיקר את [מיני-מייקרוסופט](http://minimsft.blogspot.com/index.html) (בלוג מצוין של עובד מייקרוסופט ממורמר על כמה ההנהלה שם חסרת מושג), ובכלל מי שעובד בארגון גדול ומסורבל (אתם אמרתם) יודע שיש דברים בגו. 

3. המאמר של גראהם פתח את התיבה וחגיגות המיקרוסופט-באשינג הדו חודשיות התחילו. לארי דיגמן [שפך קצת שמן](http://blogs.zdnet.com/BTL/?p=4820) על המדורה עם דו"ח של אנליסטים מגולדמן-סאקס שהורידו את ההמלצה למיקרוסופט. הוא ניסה להראות שהכל עדיין בסדר שם, אבל לא בדיוק עזר להם.  

4. כמובן שיש גם את הצד השני - דייב ויינר (אולי הבלוגר [הראשון בעולם](http://www.scripting.com/stories/2007/04/01/aDecadeOfScriptingNews.html)), הגיב ב"[פחחחח](http://www.scripting.com/stories/2007/04/07/isMicrosoftDeadFeh.html)". מיקרוסופט לא מתה, לטענתו, היא רק הופכת לחברה גדולה בינונית (גדולה מבחינת הגודל, בינונית מבחינת היכולת) שזה חלק מהמסלול הטבעי של חברות בגיל הזה. חברה שמוכרת במיליארדי דולרים לא נעלמת. אולי כדאי להזכיר לדייב את דיגיטל, סיליקון גרפיקס ועוד כאלו. 

5. מה המסקנה? לדעתי צריך לחכות ל- WPF/E, פלטפורמת ה- UI שמיקרוסופט השיקה יחד עם Vista. התחרות מול Apolo של אדובי הולכת להיות הדבר החם הבא. 

  Technorati tags: [Microsoft](http://technorati.com/tags/Microsoft), [Apolo](http://technorati.com/tags/Apolo), [Adobe](http://technorati.com/tags/Adobe), [iBook](http://technorati.com/tags/iBook), [WPF/E](http://technorati.com/tags/WPF/E) 

[Link to Microsoft is Dead](http://www.paulgraham.com/microsoft.html)