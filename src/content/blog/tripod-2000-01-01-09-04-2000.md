---
title: "09.04.2000"
pubDate: "2000-09-04"
source: "tripod"
category: "internet"
original_file: "/writings/internet/2000/09.04.2000.html"
---

**


 

 

פעם, בימים החשוכים של Windows 3.11, היה אפשר לשמור נתונים של דיסקי מוזיקה ב- CD Player הפשוט של מערכת ההפעלה. זה היה ממש נחמד ליצור לעצמך מעין בסיס
נתונים של מוזיקה. מצד שני – אם עברתם מחשב, היתה הסתברות של 99% שאיבדתם את
הנתונים, וגם נהיה די מעייף לתקתק את כל הנתונים האלה. אחר כך הגיע CDDB, והחיים נהיו יותר יפים. הרעיון היה פשוט – אם כולם כבר מחוברים
לרשת (ומי לא, בינינו?), אז למה לא לאחד את כל המאגרים של כולם. לכל CD יש מספר מזהה ייחודי בעולם, ככה שדי בקלות אפשר לבנות מאגר כזה.
אז בנו מאגר כזה, ודי מהר לא היתה תוכנת CD Player
שלא עבדה עם הסטנדרט של CDDB. במשך שלוש שנים
(95'-98') הכל היה נעים שמח ובעיקר – חינם. ב- 1998 נמכר מאגר המידע לחברת Escient, שכצפוי – התחילה לעשות בעיות. היא חייבה אנשים שרצו להתממשק
למאגר המידע לשים את הלוגו של CDDB (כן,
גם על CD
Player שנכתב לעיוורים, וזאת לא בדיחה)
והתנהגה כמו חברה אמריקאית רעה במיוחד. ביולי האחרון אפילו שינו את השם מ- CDDB ל- Gracenote. למה?
אלוהים יודע.

אישית – לא ליותר מדי אנשים
היה אכפת מהשינויים האלה, חוץ ממי שכתב CD Players.
אבל כמו בכל סיפור, נותנים אצבע ומאבדים עד המרפק. החודש יצאה גרסא חדשה ל- CD Player החביב עליי – QCD.
מיהרתי להוריד ולהתקין, ובאמת – הוא בונבון. אבל פתאום – איזו הפתעה – הייתי צריך
להירשם (כולל פרטים מזהים) על מנת להתחבר ל- CDDB.
מסתבר שעכשיו הגיע השלב שבו CDDB יקצרו
את כל הרווחים. רוצים מידע? תנו פרטים. עכשיו, אני נמושה אני. אני לא יכול בלי ה- QCD שלי. אבל אם אתם מעריכים את הפרטיות שלכם קצת יותר – תחשבו פעמיים
לפני שתיכנעו ל- CDDB.

 

CDDB
– [www.cddb.com](http://www.cddb.com/)

האלטרנטיבה - [www.freedb.org](http://www.freedb.org/)

QCD
- [www.quinnware.com](http://www.quinnware.com/)

 

 

:: רוץ, פורסט, רוץ! ::**

במסגרת שיגעון תוכניות
ה'מציאות' האופף את העולם, החל מ"האח הגדול" דרך Survivor וכלה בגרסה הלוקלית – http://any1home.netking.com, אנחנו שמחים(?) להציג לכם עוד אחד מהשעשועונים האלה שקצת מפחידים
אותנו – [www.realityrun.com](http://www.realityrun.com/). איך משחקים? כל פעם יש מתחרה שמתחבא בברלין (הקונוטציות,
הקונוטציות). הוא צריך להתחבא בעיר במשך חודש. אם לא מוצאים אותו – הוא מקבל
100,000 דולר. מי שכן מוצא אותו – מקבל 10,000 דולר. דרך אתר האינטרנט של התוכנית
אפשר לעזור ל'ציידים'. קצת חולני לטעמנו אבל אנחנו יודעים שיש אנשים שאוהבים את
זה. אז אם ציד אדם בגרמניה זה ה'קיק' שלכם – לכו על זה.

 

 

**:: אתרון לשבת ::**

כן, כן, לא נשאיר אותכם לבלות
את כל השבת רק מול הסרטים הכל כך טובים שנותנים לנו בימים אלה. הנה לכם אתר משעשע
לשבת – [www.bad-candy.com](http://www.bad-candy.com/) הוא אתר וותיק, אשר בניגוד לכל הגיון עבר עדכון השבוע, ונוסף לו
הרבה חומר לקרוא. שני בחורים אשר שמו להם למשימה בחיים לטעום את כל הסוכריות
המקולקלות בעולם ולדרג אותם. למה לא, בעצם?

 












