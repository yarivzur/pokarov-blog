---
title: "07.12.1999"
pubDate: "1999-01-01"
source: "tripod"
category: "internet"
original_file: "/writings/internet/1999/07.12.1999.html"
---


 
















**Sat, 13 April 2002**

העולם מלא
באנשים משועממים. אין שום הסבר אחר לאתר שנציג לכם היום. האתר - [www.voyeurweb.com](http://www.voyeurweb.com/) הוא אתר שמוקדש רובו ככולו למציצנות. מציצנות מכל
סוג שאתם מסוגלים לדמיין. החל מ- Webcams סטנדרטיים
דוגמת JennyCam המיתולוגי ([www.jennicam.com)](http://www.jennicam.com)/), דרך
תמונות של עקרות בית נועזות בפוזות ארוטיות שונות, וכלה בחלק החביב עלינו - תמונות
שצלמים חובבים תפסו בהם בחורות במצבים מביכים. תארו לעצמכם את הסיטואציה הבאה -
בחורה יוצאת לה לאצטדיון רמת-גן למשחקה של נבחרת ישראל נגד האוסטרים המשוקצים. היא
עוטה את המיני החביב עליה ויושבת לה להנאתה לצפות בבחורינו עוטי התכלת. ברגע של
חוסר זהירות היא לא משכלת את רגליה, והופה! באותו היום התמונות של תחתוניה הצחורים
מתנוססות באתר. מרבית התמונות באתר הן כאלה, בחורים לא לגמרי בריאים בנפשם שרואים
מחשוף ומיד מצלמים. הרעיון מאוד פשוט. מכריזים על פרסים של 150$ לתמונות הכי
מגניבות, ואנשים שולחים את פירות עמלם בכמויות. אנשים לא פחות תמוהים הם אלה
השולחים תמונות של הנשים שלהם בעת שהן ישנות. כמה חולה צריך להיות בשביל לעשות דבר
כזה? לאתר יש גם חלק בתשלום - [www.redclouds.com](http://www.redclouds.com/) ובו תמונות
קצת יותר מפורשות. מדיווחים של ידיד המדור ע. מסתבר שכשמופיעה תמונה חדשה באתר -
היא מקבלת חצי מיליון היטים ביום. המלצתנו החמה לכם - אל תצאו מהבית בלי מצלמה. מי
יודע. אנשים משועממים בצורה מפחידה.

 

 

 

תנסו לדמיין
סרט של ליאונרדו די-קפריו שבו הוא לא בוכה ומנפנף בשיער. עכשיו תנסו לדמיין את
די-קפריו בתור אנאקין סקייווקר ב- Star-Wars הבא. גמרתם
להקיא? אתם מוזמנים להצטרף לעשרות אלפי מעריצי Star-Wars שהגיבו בצורה דומה למשמע השמועה על מועמדותו של הגמד היומרני
לתפקיד. תגובות קצת יותר חיוביות היו לשמועה שאג'נט סקאלי עשויה לשחק ג'דיי בסרט
הבא. מאיפה כל השמועות? מהאתר המצוין הבא - [www.sirstevesguide.com](http://www.sirstevesguide.com/) אתר זה מרכז
את כל המידע האפשרי על פרק שתיים של הסדרה. כל זאת מתוך הנחה שכבר ראיתם את הפרק
הראשון. אם עוד לא ראיתם, באמת שאין לכם מה לקרוא את הטור הזה. עוד אתר של Star-Wars הוא www.theforce.net/swtc - באתר זה
נבחנים הפרטים הטכניים של סדרת הסרטים - כיצד בנויות הספינות, מה הפיסיקה שמאחורי
כל דבר, ומה פירוש הדרגות בצי הקיסרי. לאלה מכם אשר מתעקשים ללכת לאתרים הגדולים
והמסחריים - [www.starwars.com](http://www.starwars.com/) ללא ספק
עונה להגדרה הזו. לאלה ממכם שמאמינים בדרך היותר מעניינת לראות דברים, נסו את [www.shavenwookie.com](http://www.shavenwookie.com/), אתר Star-Wars  שלא לוקח את עצמו יותר מדי ברצינות, ומציע
לכם לדמיין את צ'ובאקה מגולח רוקד מקרנה. מסוג הדברים שאם תדמיינו ויזואלית לא
תצאו יותר מהבית. ולבסוף - אל תשכחו להצביע נגד המנוזל הבלונדיני - [www.geocities.com/Hollywood/Park/5793/](http://www.geocities.com/Hollywood/Park/5793/). לא
שאנחנו מנסים להשפיע על הבחירה שלכם, אבל פייסי מ"דוסון קריק" ([www.dawsons-creek.com](http://www.dawsons-creek.com/)) יהיה אנאקין כל כך הרבה יותר טוב.

 












