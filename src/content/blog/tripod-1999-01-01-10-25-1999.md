---
title: "10.25.1999"
pubDate: "1999-01-01"
source: "tripod"
category: "internet"
original_file: "/writings/internet/1999/10.25.1999.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

לפעמים נדמה שמדי יום ביומו נפתח
בארצנו הקטנה פורטל חדשות חדש, המבטיח שהוא הוא יהיה זה שיביא לכם את החדשות
בעירוי ישר לוריד. כל הפורטלים האלה רוצים אתכם כל כך שחוץ מביקורי בית על העורכים
עם ערכת מסאג' תואמת, הם יעשו הכל כדי שתבקרו אצלם. כרגיל, אנחנו אחראים על העבודה
המלוכלכת, ועל לעשות קצת סדר בבלגן.

 

הטוב** – "פשוט חדשות" ([www.hadashot.com)](http://www.hadashot.com)/). האתר שהוקם על ידי
"בזק בינלאומי" הוא עוד נדבך במעצמת האינטרנט שבזק מנסה לבנות בשקט
בשקט. האתר פשוט, מעודכן, מהיר וטוב. לא תמצאו בו כתבות עומק, אבל בשביל כתבות
עומק יש את Wired. מקום שני – "נענע" ([http://now.nana.co.il)](http://now.nana.co.il)/), שנפלו
מהמקום הראשון בגלל שני דברים – אחד,
אין להם מדור חדשות כלכלה (ואנחנו הרי מושקעים חזק בבורסה ברמאללה), ושתיים,
הנטייה המעצבנת שלהם להשתמש ב"חדשות נענע" בקרדיט כשהם מעתיקים ידיעה
ממקור אחר.

 

**הרע** – "כותרות" ([www.kotarot.co.il)](http://www.kotarot.co.il)/). אתר
מעוצב יפה, מעודכן, והכל סבבה. אז למה רע? למה תקשורת עוינת? כי אנחנו שונאים
שמנסים לעבוד עלינו בעיניים. האתר מציג את עצמו כ"בלתי תלוי". גוף
עצמאי, חדש ורענן. א שוין. הכתובת של האתר היא כתובת של IOL, שכידוע עובדים יד ביד עם "הארץ".
ברגע שנרשמים לאתר מקבלים אי-מייל ממי? מ"הארץ". וגל מור, העורך של הגוף
הבלתי-תלוי היה כתב בכיר ב"קפטן אינטרנט" שהוא מוסף של, נכון, "הארץ".
כל מי שפעם ספג את האכזבה של להוריד חזיית פוש-אפ ולגלות באמת מה בלתי-תלוי, יבין
למה אנחנו עצבניים כשמנסים לעבוד עלינו.

 

**המכוער** – הבחירה פה היתה קלה –
"וואלה!" ([http://mynews.walla.co.il](http://mynews.walla.co.il/)) – הרקע
הצהוב, המסגרות הקטנות והמרגיזות, נו, באמת. "וואלה!" שוקדים בימים אלה
על הקמת מערכת חדשות רצינית, ויש לקוות שהכסף יספיק להם גם למעצבת גרפית. עוד עצה
קטנה לחברים ב"וואלה!" – אולי
כדאי כבר להוריד את החדשות הטריות מאוגוסט?

 

*** * ***

 

אחד הדברים הכי קשים בעולם, זה להיות
רווק על סף השלושים. פשוט נראה כאילו כל הבחורות מתחת לגיל 25 מסוגלות לדבר רק על
ערוץ הילדים, הנשים בגילכם מתחתנות בקצב של שעון ביולוגי במשפחה פולנית, וכל מה שאתם
רוצים (מעבר לסקס זול) זו מישהי שאפשר לדבר איתה מאוחר בלילה, כשנגמר
"בוננזה" בערוץ 3. אז דרגה אחת מעל הלנה עמרם בסולם הפתטיות, נמצא האתר
הנפלא הבא –
[www.jailbabes.com](http://www.jailbabes.com/). אתם רואים את שם האתר ואומרים לעצמכם –
נו, יופי, עוד פעם מביאים לנו אתר עם בחורות בעירום. ובכן, חברות וחברים, טעות
בידכם. זה לא אתר שבו תראו בחורות ערומות בכלא נשים. טוב, האמת היא שגם. גם את זה
יש באתר, אבל אותנו מעניין משהו אחר לגמרי (הפעם). דרך האתר הזה, אפשר להתכתב עם
נשים בבתי-כלא בארה"ב, בדיוק כמו הפרק הגאוני של "סיינפלד" שבו
ג'ורג' יוצא עם אסירה. תחשבו על זה – לא צריך לפגוש את ההורים לארוחות חג, לא
צריך ללכת ביחד לסרטים עם יו גרנט, שלא לדבר על זה שאפשר להתכתב, ובו זמנית לראות
"זינה" בטלוויזיה ([www.xena.com)](http://www.xena.com)/).
כשנכנסים לאתר אפשר לבחור את סוג הבחורה שרוצים (שחורה, לבנה וטווח גילאים), ואז
מגיעים לרשימת שמות. כנראה שתהיו מאוד מרוצים מטרייסי, בת 26 מטקסס, שתחביביה הם
"צעדות בחוף, טיולים, רודיאו, סרטים, סקי מים, באולינג, קישוט וריקוד
בעירום". טרייסי משתחררת בדצמבר 2000, מה שאומר שזה יהיה קשר יותר ארוך מרוב
מערכות היחסים שחווינו בשנים האחרונות. בכלל, הנתון של תאריך השחרור שמופיע קצת
מתחת למידות של הבחורה הוא הכי מעניין. כשרואים בחורה מדהימה כמו אליסה מארי, בת
ה- 19 מקליפורניה, שנראית כמו ילדה בונבונית לחלוטין, ואז שמים לב שתאריך השחרור
שלה הוא ה- 28 בינואר, 2010, מתחילים לתהות מה היא עשתה? מה היא חתכה, ולמי? באתר
נמצאות גם הוראות כיצד מומלץ לכתוב מכתבים – ראשית יש לכלול
נתונים כללים – גיל, גובה, משקל (אבוי!) וכד'. מומלץ לצרף גם שתי תמונות ואם לצטט
–
"מאוד מומלץ לחייך בתמונות", מי יודע מה יקרה אחרת? עכשיו
אחרי שהשתכנעתם שזה כיף, סבבה, מערכת היחסים המושלמת והכל, מגיע הזמן לשלם –
כל הסיפור הזה לא בחינם, בעיקר כי מדובר במיזם של Hustler, מגזין הפורנו המשובח. יעלה לכם 7$ לכל
בחורה שתרצו לשלוח לה מכתב, אבל על כל 10 כתובות שתקנו, תקבלו שתיים חינם. רק
היום. שורה תחתונה – נשמע יותר כיף מכל דבר שיש לכבלים להציע.

 












 |