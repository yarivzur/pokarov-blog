---
title: "קטנטנות"
pubDate: "2000-01-01"
source: "tripod"
category: "internet"
original_file: "/writings/internet/2000/02.28.2000.html"
---

**


 
















**Sat, 13 April 2002**

 **

**חזיר מקוון ****–**** גליון
שוביניסטי מיוחד**

כן, כן, גם
לנו מותר. השבוע אנחנו מתכוונים להביא לכם בחורות בבגדי ים, בחורות בלי בגדי ים – בקיצור כל מה שהגבר של
המילניום החדש צריך. אם חושבים על זה – גם הגברים של המילניומים הקודמים היו שמחים. נתחיל
בבלתי נמנע – כבכל שנה,
מגזין הספורט "ספורטס אילוסטרייטד" מוציא את גליון בגדי הים שלו. הגיליון
מציג את העלית של הדוגמניות בעולם, לבושות בבגדי ים זעירים. הכתובת היא [http://www.cnnsi.com/features/2000/swim](http://www.cnnsi.com/features/2000/swimsuit/)suit –
כמו שאומרים אצלנו בעדה – נאחעס.

 

לאחר שנרגענו קמעא משפע הבחורות נעבור
למגזין משובח במיוחד –
Maxim. מדובר באחד
ממגזיני הגברים המוצלחים ביותר, ומהדורת האון-ליין שלו [www.maximonline.com](http://www.maximonline.com/) לא נופלת באיכות. גם להם
יש גליון בגדי ים "בלי החרטה של הספורט" כמו שהם מגדירים את זה.

למעשה, האתר
של "מקסים" כל כך מצליח (כמיליון וחצי מבקרים בגילאי 18-34), שהמתחרים, Playboy.com, נהיו לחוצים. איך פותרים לחץ בימינו? קונים מישהו. ובכן, Playboy.com קונים את Rouze.com, מגזין
גברים בן חצי שנה. בעזרת המגזין הזה מקווים בפלייבוי הוותיק להתחבר לצעירים. Rouze.com מציג גישה מעניינת לגבי מה מעניין את הגבר המודרני. נכון, יש
בחורות ערומות (אנג'לין חושבת שהתכונה הכי טובה שלה היא החיוך, והיתה רוצה להיות
אשת עסקים מצליחה), אבל יש גם נתונים על מניות, ספורט, משחקי וידאו ותרבות. מדורים
כמו "תנוחת הסקס של השבוע" מלווים גם במדורי בריאות וטכנולוגיה. יעני,
הגבר של ימינו הוא מתוחכם, רואה סרטים טובים, משחק בפלייסטיישן, אבל עדיין שמח
לאיזה זוג שדיים חשופים.

 

נמשיך למשהו
ישראלי, שהוא לא ממש שוביניסטי, אבל מעניין בכל זאת – "מסטיק אבטיח". לא מדובר באתר, כי אם ב- e-Zine, הווה אומר עיתון המופץ דרך אי-מייל. לפני שבועיים יצא הגליון
השני, ולמרות הנטייה להומור אפעס נמוך משהו, יש לא מעט קטעים מצחיקים. מומלץ
במיוחד מדור "די כבר עם זה" שיגרום לכם לצחוקים של הזדהות. לא ידוע לנו
מי עומד מאחורי העיתון החתרני, אבל כן ירבו. לפרטים - [Mastik_a@hotmail.com](mailto:Mastik_a@hotmail.com).

 

# קטנטנות

במסגרת מסע פרסום לחסכון
במים, מופיעה הכתובת הממשלתית – [www.tipa.gov.il](http://www.tipa.gov.il/). ראינו כבר דומיינים טפשיים
יותר, אבל לא הרבה.

 

[www.storybyte.com](http://www.storybyte.com/) מאפשר לכם לשמוע סיפורי ילדים המסופרים על ידי שחקנים דגולים כיוסי בנאי
ושייקה אופיר. חמוד.

 

"החורף
הזה סוודר וצעיף הם הפתרון האידיאלי" 
- מתוך מדור הטיפים באתר החדש של המעצבת הגרה אלמביק – [www.hagara.co.il](http://www.hagara.co.il/)

 

אתר אופנה
קצת יותר מעוצב הוא [www.comme-il-faut.com](http://www.comme-il-faut.com/), המכיל גם אינפורמציה
על מעמד האשה. הידעתם כי נשים אוכלות יותר גלידה מנשים? אנחנו בהלם.

 

## תיקון טעות

חטאנו,
עווינו, פשענו ובעיקר – עשינו פשלה. במדור של שבוע שעבר נפלה טעות בכתובת
האתר של אליל הנוער שאה-רוק חאן. הכתובת הנכונה היא [www.shahrukh-khan.net](http://www.shahrukh-khan.net/). תודה
לקוראת סטפני על תיקון הטעות, ובום שאנקאר.

 

 












