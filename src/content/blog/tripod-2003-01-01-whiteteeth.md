---
title: "WhiteTeeth"
pubDate: "2003-01-24"
source: "tripod"
category: "tv-reviews"
original_file: "/writings/2fg/TV/2003/WhiteTeeth.html"
---

**


 

@כותרת:**

**רגליים קרות – גרסת האוריינט**

** **

@משנה:

 

@רציף:

צירוף מקרים מוצלח גרם לכך שביום שבת שעבר התעוררו השמן הבית"רי ואהובתו השכם בבוקר ונפלו על הסרט "מזרח הוא מזרח" אשר שודר ב- yes. בדרך כלל אנחנו לא נוטים לכתוב על סרטים המשודרים בטלוויזיה, בעיקר כי זה עלול להיכנס לטריטוריה של אנשי הקולנוע. מי שחושב שקרבות טריטוריה אצל אריות זה דבר אכזרי, לא ראה כתבי מקומונים מרמים בשעשעונים מוזיקליים. למרות זאת, אנחנו נדבר על הסרט הזה טיפה, כי הוא מאוד קשור לסדרה מצוינת שהתחילה אתמול ב- yes+. "מזרח הוא מזרח" הוא סרט המתאר בחן יוצא דופן את חייה של משפחה פקיסטנית באנגליה. העימות האינסופי בין התרבות שהביאו מהבית לתרבות המערבית האנגלית ודמותו של אב המשפחה הנאחז בכוח במסורת עליה גדל הופכים את הסרט ליצירה המענגת שהוא.

אב המשפחה בסרט "מזרח הוא מזרח" הוא השחקן המשובח "אום פורי", שמככב גם ב"שיניים לבנות" (איך, איך מצאנו הקשר!) סדרה שבמפתיע או לא, עוסקת במהגרים באנגליה. הסדרה מבוססת על ספר מאוד נחשב של סופרת בשם זיידי סמית'. נודה ונתוודה – לא קראנו את הספר. אנחנו משתדלים לא לקרוא ספרים שנשים כותבות, איכשהו תמיד הווסת של מישהי מככבת. אבל הסדרה, המתארת שלושה דורות של מהגרים בצפון לונדון, היא משהו אחר לגמרי. דמויות ססגוניות, הומור מושחז והרבה רגעי חסד. אחרי שראינו את הפרק הראשון כל מה שרצינו זה לראות עוד. אז אם נמאס לכם לראות את מכבי ת"א מפסידים, או שסתם אין לכם לקרוא את הספר, "שיניים לבנות" היא תענוג צרוף, מהסוג שאתם יכולים לשבת עם זוגתכם ביום חורף קר מולו, ולחייך, שזה ממש לא מובן מאליו בימים אלו.

 

 

 











