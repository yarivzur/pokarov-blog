---
title: "12.10.2000"
pubDate: "2000-01-01"
source: "tripod"
category: "internet"
original_file: "/writings/internet/2000/12.10.2000.html"
---


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

:: יריב צור חבר שלכם ::

 

נתחיל באופנה. לא מזמן יצא לי
לקנות טי-שרט שחור, עם ציור מוזהב של ג'ויסטיק. סבבה. באתי לשלם – 30$. קצת
נרעדתי. מאה ועשרים שקל לטי-שרט פשוטה? המוכר בחנות הביא לי מבט מזלזל ואמר לי –
"מה אתה רוצה? פול פרנק חבר שלך". חשבתי שזה השם של המוכר, אבל לא. זה
השם של הפירמה של החולצה, והשם של האתר שלהם, שהוא אחד המגניבים שתראו – [www.paulfrankisyourfriend.com](http://www.paulfrankisyourfriend.com/). אתר עם כל העיצובים של פול פרנק (חבר שלי!). קצת איטי, אבל שווה
את זה. את המוצרים שלו אפשר להשיג ברשת Urban Outfitters,
שיש לה אתר מדהים לכשעצמו – [www.urbn.com](http://www.urbn.com/). אפילו אם לא תקנו כלום, תלכו לאתר. תגידו יריב שלח אותכם.

 

מה יותר טבעי מלעבור מאופנה
ליוהרה פשוטה. רבות כבר נכתב, תואר וסופר על [www.amihotornot.com](http://www.amihotornot.com/) בו אנשים מהישוב (לא מהישוב שלי, אבל מהישוב) שמים תמונות של
עצמם, ונותנים לאנשים אחרים לדרג אותם, בין 1 ל- 10. לא מעט מהתמונות שם הן כאלה
שגורמות לכם לתהות למה האנשים האלה יוצאים מהבית. פשוט אנשים משוכנעים שהם נראים
טוב. אבל - היוהרה הטבעית של בני אדם היא הסיבה שבגללה אני חושב שהאתר הבא יצליח.
קוראים לו [www.layla.co.il](http://www.layla.co.il/), והוא, בשורה התחתונה, עוד אתר לאוכלוסיית המועדונים של ארצנו.
נכון, יש לו מערכת חדשות, שידורים חיים ממסיבות ועוד ועוד, אבל זה לא משהו שבאמת
מרגש אותי. מה שכן מרגש אותי שצוות האתר מצלם תמונות ממסיבות בכל מיני מועדונים,
ושם אותן באתר. כל מי שרוצה, יכול להוריד את התמונות, ותמורת תשלום סמלי – אפילו
לקבל אותן הביתה באיכות צילום. החברים ב- layla
מהמרים על זה שאנשים מאוד אוהבים לראות תמונות של עצמם, ואם אתם שואלים אותי – הם
מהמרים נכון. אז אם יצאתם למועדון בזמן האחרון – אוצו רוצו לאתר. אולי תמונה שלכם
מתנוססת שם.

 

לסיום – שני אתרים מרגיעים
ביותר. האתרים האלה מוקדשים לאסונות אוויריים, מסוג הדברים שתמיד רציתם לדעת שנייה
לפני שאתם לחופשה הבאה בקנקון (או קאבו סן-לוקס. כל מקום שבו יש צ'יקיטס הולך...).
הראשון – [www.airdisaster.com](http://www.airdisaster.com/), בו יש את כל הנתונים שיכולתם לחלום עליהם על אסונות אוויריים,
ממוינים לפי תאריכים, יצרנים וחברות תעופה, כולל הפינה המשעשעת – "היום
בהיסטוריה". אפשר למצוא תמונות של התרסקויות, ניתוחים ועוד. האתר השני קצת
מתמחה בנישה קצת יותר מורבידית – הקלטות ה"קופסה השחורה" של טיסות
שהתרסקו. [http://x26.com/cocpit_voice_recordings.htm](http://x26.com/cocpit_voice_recordings.htm)

טיסה נעימה.

 












 |