---
title: "Thenextbestthing"
pubDate: "2003-02-14"
source: "tripod"
category: "tv-reviews"
original_file: "/writings/2fg/TV/2003/Thenextbestthing.html"
---

**


 

@כותרת: **

**על נשים וגינס**

 

@רציף:

לפעמים, אנחנו מצטערים שבין שנינו אין אף אשה. כל מיני תכניות וסדרות שמיועדות לפלח הזה של השוק שאנחנו אמורים איכשהוא להתייחס אליהן עושות לנו צרות גדולות. "הדבר הבא", סדרה קומית חדשה שעלתה ביס פלוס השבוע היא דוגמא טובה. במסגרת "חורף של אהבה" של הערוץ החרוץ, לאחר שנפרדנו מאוסף הרווקות (ורווק) של "מישהו לאהוב", מגיעות אלינו שלוש רווקות איריות, קייט, נורה וסטיבי, אחת פרודה, אחת גרושה + 1 והשלישית רווקה עם אספירציות. שלושתן חברות טובות, שלושתן מתמודדות עם למצוא גברים ששווים משהו (משימה לא פחות קשה בבלפסט מאשר בתל-אביב, כך מסתבר), ועם בעיות היום-יום של הקריירה.

כל מי שרוצה לקום ולצעוק עכשיו "סקס והעיר הגדולה", שיישב בשקט. הדמיון בין "הדבר הבא" ל"סקס והעיר הגדולה" הוא כמו הדמיון בין "קרב בדרך לירושלים" ל"אפוקליפסה עכשיו". נכון – בשניהם יש חיילים, אבל כאן זה נגמר.

"סקס והעיר הגדולה" מאז ומתמיד (לפחות עד העונה האחרונה) התאפיינה בדמויות שטוחות, מייצגות פלחים – אשת הקריירה, הצנועה, השרמוטה והמספרת. אי אפשר לעשות את אותה הפשטה ל"הדבר הבא", בעיקר כי זו לא סדרה אמריקאית, מה שלרוב אומר שלדמויות יש גם עומק. להגיד שזאת סדרת ה"מערכות יחסים" הכי טובה שראינו – לא. גם "שבתות וחגים" המקומית הצליחה לגעת יותר, וליצור אמפתיה עם הדמויות, אולי כי כאן כל הדמויות נשיות, ומה לעשות, פעם אחרונה שבדקנו הצד הנשי שלנו יושב בשער 5. אישית – שנינו נמשיך לראות את "הבית הלבן" שמשודר באותה השעה, ולו רק מהחשש שלא יהיו שידורים חוזרים. בכל זאת, ערוץ 3. אבל לבנות המין השולט, זו בהחלט אופציה ראויה במקום "מישהו לאהוב".

**"הדבר הבא", ****Yes+, ימי שני, 21:30**

 

 











