---
title: "04.08.2001"
pubDate: "2001-01-01"
source: "tripod"
category: "internet"
original_file: "/writings/internet/2001/04.08.2001.html"
---


 
















**Sat, 13 April 2002**

 

אחת הבעיות המציקות
באינטרנט (לפחות לחלק מהאנשים) הנה העובדה שהוא באנגלית. מה לעשות. אפשר לעשות
אתרים טובים בשפות אחרות, אבל שמות האתרים (ה'דומיינים' בלע"ז) חייבים להיות
באנגלית. כל זה קורה כי כל הנושא של כתובות אינטרנט מבוסס על פרוטוקול בשם DNS (Domain
Name System), שנכתב במחשבה על אנגלית. אז
מה הבעיה? הבעיה היא שלאט לאט כמות משתמשי האינטרנט שלא מדברים אנגלית עולה כל
כמות המשתמשים שכן. ישבו חכמי ה- IETF (שזה
כמו מכון התקנים של האינטרנט) וגיבשו סטנדרט חדש לשמות דומיין שאינם רק באנגלית.
עבדו עבדו, חשבו חשבו, ואז באו עם הצעה סופית. משמח? כן. רק מה? מסתבר שבחור בשם
ווליד טאוט רשם בתחילת ינואר פטנט שפותר את הבעיה פחות או יותר בדרך שבה IETF פותר אותה (לא ניכנס לפרטים הטכניים, אבל זה קשור
לפרוטוקול שנקרא Unicode, למי
שזה אומר לו משהו). עכשיו ווליד דנן הוא בחור חכם, וכל מה שהוא רוצה זה תשלום קטן
מכל מי שישתמש בשיטה שלו. אם הוא לא יוותר – יצטרכו החבר'ה מה- IETF לשוב לשולחן השרטוטים, ונצטרך לחכות עוד לא מעט זמן
עד שנוכל לרשום אתר כמו ווו.סבבה.קום. אולי זה לא רעיון כזה רע, כשחושבים על זה.

כתבה בנושא (קצת
טכנית) - [www.nwfusion.com/news/2001/0326patent.html](http://www.nwfusion.com/news/2001/0326patent.html)

 

כבר כתבנו על זה
בעבר, אבל זה זמן טוב לרענן את הנושא מחדש – פרצות אבטחה. תוכנת האי-מייל שאתם
משתמשים, הדפדפן בו אתם משתמשים, מערכת ההפעלה בהם אתם משתמשים, בכולם יש באגים.
רק לאחרונה התגלה באג באקספלורר 5.0 שמאפשר למישהו להריץ אצלכם תוכנות במחשב על
ידי אי-מייל, גם אם אתם לא פותחים את ה- Attachment   לאי-מייל. לא נעים. לכן, נזכיר לכם שוב לבדוק
שהמחשב שלכם מעודכן עם כל התיקונים לבאגים האלה. הדרך הכי פשוטה הנה על ידי ביקור
תכוף ב- [http://updates.cnet.com](http://updates.cnet.com/). שעבר לאחרונה מתיחת פנים לא רעה בכלל. האתר יסרוק לכם את המחשב,
יודיע לכם אילו תוכנות שלכם לא מעודכנות, ואף יאפשר לכם להוריד אותן.

 

קיבלתי לאחרונה מספר
תלונות מקוראים (וקוראות) וותיקים שציינו כי מאז שמצאתי אהבה בחיי, אני לא כותב
יותר על סקס במדור הזה (כמו שאומרים – מי שלא עושה, כותב). אז ננסה היום לתקן את
המעוות. האתר הראשון - [www.odd-sex.com](http://www.odd-sex.com/) הוא אנציקלופדיה מאוירת (יש!) של סוגי סקס ביזאריים
יותר ופחות. האתר הוא בתשלום, אבל יש כמה ערכים שאפשר להתרשם מהם גם בחינם, ביניהם
"אופידיסיזם", שמשמעותו קיום יחסי מין עם זוחלים, סיטופיליה – סקס המערב
אוכל (יש שם הצעת הגשה מעניינת, שמפאת צניעות העיתון לא נביא כאן) וכד'. זה לא אתר
פורנו. זה אתר רציני לגמרי, למי שרוצה להרחיב את השכלתו המינית.

האתר הבא נושא את השם
– House
of Chicks. זה נשמע כמו שם קלאסי לאתר
פורנו סטנדרטי, אבל זה לא. זה אתר על מין, מנקודת מבט של נשים. יש בו את ה- Vulva University, המכיל קורסים לשיפור המיניות, סרטי וידאו (בתשלום) וכד'. יש לאתר
אוריינטציה לסבית משהו, ולא, לא תמצאו בו תמונות של בחורות ערומות, אבל מי יודע,
אולי תלמדו משהו - [www.houseochicks.com](http://www.houseochicks.com/). (ותודה ל- guffgirl ויעלי).

 

ולסיום, הרבה אנשים
התלוננו שמטקס האוסקר נעדר הדבר הכי חשוב – השמלה של ג'ניפר (ג'יי לו, בשבילכם)
לופז. הבמאי ההוליוודי העדיף לחסוך מאיתנו את המראה משובב הנפש של חולצתה השקופה.
אז בשביל מעריציה הרבים (בזכות המוסיקה, כמובן) הנה אתר בלי כל המסביב, רק התמונות
- [www.x-entertainment.com/liquor/jlo/jlo.html](http://www.x-entertainment.com/liquor/jlo/jlo.html)

 












