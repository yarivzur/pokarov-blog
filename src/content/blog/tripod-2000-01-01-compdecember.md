---
title: "compDecember"
pubDate: "2000-01-01"
source: "tripod"
category: "blazer"
original_file: "/writings/blazer/compDecember.html"
---

**


 










 |



 |


 |

**Sat, 13 April 2002**

@כותרת: רשת על הבוקר

 **

@קרדיט: יריב צור

 

@ביניים:

 

@רציף: כל מי מאיתנו
שיש לו מחשב בבית – שיצביע. עכשיו, מכל אלה, לכמה מכם יש יותר ממחשב אחד? לא מעט
ידיים, נכון? נתונים שנאספו בארצות הברית (נכונים לשנת 2000) מראים שליותר מ- 20
מיליון משקי בית שם יש יותר משני מחשבים. לא רק זה – רוב קוני המחשבים בימים אלו
הם כאלה שכבר יש להם מחשב. מה זה אומר לנו? שיש לנו יותר ממחשב אחד בבית (שלא לדבר
על מדפסות) ואולי הגיע הזמן לחשוב על לבנות רשת ביניהם.

על פניו – זה נשמע
דבר מפחיד. כשאומרים לי "רשת" אני מדמיין חדר גדול עם שרתים ואורות
מהבהבים ואיש סיסטם טרוד שאומר לי – "המחשב שלך יהיה מוכן מחר, ואה כן, מחקתי
לך את ההארד דיסק בשביל להתקין לך סוליטייר". אבל זה לא חייב להיות ככה. היום
ננסה להדריך אותכם שלב שלב בבניית הרשת הביתית שלכם. החל מהחיבור הכי פשוט, ועד
לרשת החלומות...

נתחיל בשאלה הכי
חשובה – למה לי רשת בבית? אז ככה, יש לשאלה הזאת כמה תשובות. דבר ראשון – חיבור
לאינטרנט. בהנחה שיש לכם חיבור אחד לאינטרנט וכמה מחשבים, לא היה יכול להיות נחמד
אם כולם היו מחוברים? נמשיך בהעברת קבצים ביניהם. ישבתם לכם בסלון וכתבתם מסמך על
הלפ-טופ. עכשיו אתם רוצים להעביר אותו למחשב שבחדר העבודה. מה לעשות והוא יותר מדי
גדול בשביל להיכנס על דיסקט. כמו שהיו אומרים פעם – אכלתם אותה. שלא לדבר על משהו
פשוט כמו להשתמש באותה המדפסת, בעיה שלא מעט מאיתנו נתקלים בה.

אז החלטתם שאתם
רוצים רשת. מאיפה מתחילים?

 

**@ביניים: הכי
פשוט, הכי זול**

@רציף: הפתרון
הראשון הוא לאלה מבינינו שיש להם רק שני מחשבים, שקרובים אחד לשני (בחדר העבודה,
או משהו כזה). כל מה שצריך הוא שני כרטיסי רשת וכבל. מכיוון שכרטיסי רשת היום זה
לא משהו יקר במיוחד (אפשר להשיג ב- 15$). הכבל זה כבר סיפור אחר – צריך מה שנקרא
'כבל מוצלב'. תיאורטית – כל אלקטרונאי מתחיל יכול להכין לכם כבל כזה, אבל אפשר גם
לקנות (עניין של 10$ לכבל של 10 מטר). חשוב רק למדוד את המרחק בין שני המחשבים
לפני שקונים את הכבל, ואני מדבר פה מנסיון עגום במיוחד.

עכשיו ששני המחשבים
שלכם מחוברים, הם למעשה ברשת. אם אחד המחשבים מחובר לאינטרנט, אפשר לעשות Sharing
על החיבור, ואז שניהם מחוברים לאינטרנט. איזה כיף! אז זהו שלא. נניח שאתם מחוברים
דרך מודם 56.6K, אז שני מחשבים שמחוברים זה
כבר הרבה פחות מצחיק.

אז מה זה אומר? זה
אומר שתעשו כבר ADSL, נכון? (אם תחכו לאינטרנט בכבלים או הלוויני אתם
יכולים באותה מידה לחכות שלא יהיו בממשלה שרים ללא תיק). אז בשביל זה אתם צריכים
עוד כרטיס רשת (שמחובר ל- ADSL), ולקנפג (מלשון to configure. מן דיבור של אנשי מחשבים) את
המחשב בהתאם. איך?

הנה – [www.broadband-help.com/cm_networking.asp](http://www.broadband-help.com/cm_networking.asp)

 

אז מה היה לנו? –
לשני מחשבים (ולא יותר) – 40$

 

**@ביניים: האב מי בייבי
וואן מור טיים**

@רציף: כל הסיפור
הזה נחמד ונעים, עד שיש לנו יותר ממחשב אחד. ברגע שיש לנו שלושה מחשבים ומעלה, כבל
מוצלב כבר לא יעבוד. כאן נכנסים שני מושגים חדשים לשגרת חיינו – האב (Hub, או
"רכזת" בעברית) וסוויץ' (Switch -  לא, לא המשקה המבחיל, החומרה. "מתג" בעברית). גם האב
וגם סוויץ' הם בעצם תיבות מיתוג קטנות. מחברים אליהם כבלי רשת רגילים מכמה מחשבים
שרוצים (תלוי בגודל שלהם) והם מחברים ביניהם. עכשיו תשאלו – מה ההבדל בין האב
וסוויץ'? נגיד שאתם רוצים לשלוח הודעה ממחשב אחד לשני. האב ישלח את ההודעה לכל
המחשבים ברשת, המחשב המתאים יקבל אותה ויעשה איתה מה שצריך. סוויץ' לעומת זאת,
ישלח את ההודעה **רק** למחשב המתאים. ככה שסוויץ' הרבה יותר יעיל, אבל גם פחות
יקר. האב פשוט של שמונה כניסות אפשר להשיג ב- 42$, למרות שעדיף כזה שתומך בקצב של 100Mb (91$). לעומת זאת, סוויץ' של שמונה כניסות יעלה לנו
באיזור ה- 60$, טבין ותקילין. מה המסקנה? לכו על סוויץ'.

אבל עזבו את כל זה.
נניח שיש לכם ADSL (מה, אין לכם?) הדבר שאתם רוצים זה ISB.
לפני שנסביר מה זה ISB ולמה הוא כל כך מגניב, נדבר שנייה על ראוטרים (Router,
"נתב" בעברית). ראוטר הוא קופסא שבכל רשת מקצועית מחבר בין החיבור
לאינטרנט לרשת הפנימית (או בין שתי רשתות פנימיות). יש הרבה סיבות למה להשתמש
בראוטר, אבל העיקרית שבהם היא שראוטר מחבר בין שתי רשתות שונות, בעוד ש-האב/סוויץ'
מחברים בין מחשבים באותה רשת, ככה שהראוטר מאפשר לנו להיות מחוברים תמיד לאינטרנט
(בלי שמחשב ספציפי דלוק) ואם הוא ISB, אז זה בכלל מגניב. אז מה זה ISB? ISB זה ראשי תיבות של Internet Sharing Box, שזה בעצם ראוטר שמחובר מצד אחד לחיבור האינטרנט שלכם, ומצד שני
מחברים אליו את המחשבים ברשת. הוא מתפקד גם כראוטר, גם כ-האב, גם כפיירוול (עוד
נגיע לזה) והחדשות הטובות – הוא לא נורא יקר. אפשר להשיג צעצוע כזה (בחו"ל)
ב- 159$. מן הראוי לציין ש- ISB הוא שם מסחרי (של חברת Nexland), ויש הרבה מוצרים דומים
שעושים אותו דבר, רק עם שם אחר.

 

אז מה היה לנו? עם ADSL,
נשלם 159$ + 15$ לכל מחשב. אם אין לנו ADSL, נשלם 60$ + 15$ לכל מחשב. אם
נניח שיש לנו שלושה מחשבים – זה יצא משהו כמו 105-300$ לכל הסיפור (לא כולל כבלי
רשת, שעולים גרושים).

 

**@ביניים: חשמל
זורם בכפות ידיך**

@רציף: עד עכשיו
התעסקנו בכסף קטן (יחסית. כמעט הכל יחסי בחיים), ועכשיו הגיע הזמן להוציא קצת
יותר. למה שנוציא יותר? נוציא יותר אם אנחנו רוצים שהרשת שלנו תתפרס על יותר מחדר
אחד. לכאורה, אין סיבה שנעשה את זה, אבל תחשבו על הסיטואציות הבאות – לעבוד עם
לפטופ בחדר השינה, מחשב בחדר של הילד. כל הדברים האלה הם לא משהו שאי אפשר לחשוב
עליו, נכון? נכון. האפשרות הכי נפוצה היא פשוט לרשת את הבית עם נקודות רשת, כמו
שיש במשרדים. לפרטים על מחירים – פנו לשיפוצניק הקרוב למקום מגוריכם. זול זה לא
יהיה.

אז אנחנו לא רוצים
כבלים בכל הבית (אנחנו לא רוצים כבלים בכלל, אבל זה כבר קשור לטלוויזיה). מה זה
משאיר לנו? או. יש לנו שלוש אפשרויות. אפשרות ראשונה היא להתחבר דרך חוטי החשמל
בבית. אפשרות שנייה היא דרך תשתית הטלפון שיש לנו. בשני המקרים אפשר לקנות קיטים
שיעשו לנו את זה. הבעיה היחידה עם חיבור דרך חוטי חשמל שהקיטים הנפוצים בשוק
עובדים רק על 110v, אבל שווה לחכות למוצרים של
חברת Intellon, שיתנו לנו פתרון זול, פשוט והכי חשוב – עובד גם על 220V.

בכל מה שקשור לחיבור
דרך תשתית הטלפון, דווקא אפשר להשתמש בארץ. כל מה שצריך זה כרטיסי רשת מתאימים
(בין 45 ל-85 דולר, תלוי בממשק למחשב). משום מה הסיפור הזה לא נפוץ כל כך בארץ, לא
ברור לי למה. החיסרון – המחשב חייב להיות ליד שקע טלפון. שתי האופציות האלה נראות
כרגע כמו משהו עתידני שייקח לו זמן להבשיל.

 

**@ביניים: האוויר
מלא דבש וסביונים**

@רציף: זה משאיר
אותנו עם האפשרות השלישית – רשת אלחוטית. לא, לא מדובר ברשת המבוססת על מ"ק
77. אנחנו מדברים על Wireless LAN, או בקיצור WLAN. היום, כשמדברים על רשתות
אלחוטיות אוהבים לדבר על bluetooth, שזה תקן עתידי שיחבר את כל אביזרי המחשב שלנו (ולא
רק) בלי חוטים בכלל. יש כבר התקנים כאלה, אבל הם לא כאלה נפוצים, אז לא כל כך ניגע
בהם.

הדרך הכי פשוטה
לבנות רשת אלחוטית היא לקנות Access Point (נקודת גישה). למעשה, זאת
קופסא קטנה עם אנטנות, שמחוברת ל-האב שלנו ומשדרת גלי רדיו (RF). קופסא כזאת אפשר להשיג
במשהו כמו 300$. אבל – לכל מחשב שירצה להתחבר לרשת הזאת נצטרך כרטיס רשת אלחוטי,
שזה משהו בסביבות ה- 170$.

 

אז מה היה לנו? 300$
לנקודת הגישה, עוד 160$ להאב וכרטיס רשת של 170$ לכל מחשב. לרשת של שלושה מחשבים
אנחנו מדברים על 970 דולר. לא זול, אבל אין חוטים!

 

**@ביניים: אש, אש,
מדורה**

@רציף: זהו, יש לכם
רשת ביתית. איך מקנפגים את המחשבים שיעבדו בה? זה סיפור בכלל לא מסובך, רק שהוא
שונה ממערכת הפעלה אחת לשנייה. הסבר קצר וממצה אפשר למצוא ב- [www.sohointer.net/howto](http://www.sohointer.net/howto). אבל לפני שניפרד, בואו נדבר
שנייה על אבטחה – אם הרשת שלכם מחוברת תמידית לאינטרנט, זה רק אומר שיש סיכוי לא
קטן שמישהו ינסה להיכנס אליה. זה הזמן להתחיל לחשוב על Firewall (לא, אני לא מוכן להגיד
"קיר-אש". יש גבול לכל תעלול) על מנת להשאיר זדים וחורשי רעה בחוץ. עוד
על Firewall-ים ואבטחת המחשב – בפעם הבאה.












 |