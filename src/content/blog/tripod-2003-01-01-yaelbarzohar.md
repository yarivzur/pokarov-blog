---
title: "YaelBarZohar"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/YaelBarZohar.html"
---


 





 | [.portfolio](../../../../Portfolio.html) 
 | [.writings](../../../fog0000000017.html) 
 | [.bio](../../../../bio/fog0000000019.html) 
 | [.links](../../../../links/fog0000000097.html) 
 | [.blog](../../../../blogIndex.html) 
 | [.home](../../../../Home.html) 





 |



 |


 |

**Fri, 23 May 2003**

@כותרת:

מורשת חתימה

 

מחקרים מדעיים שפורסמו במיטב המגזינים המקצועיים ברחבי העולם (למשל פנאי פלוס) כבר קבעו כי עולם הטלוויזיה הישראלי הוא אחת ההוכחות המובהקות לקיומה של תורת הכאוס. אבל נדמה לנו שגם התופעות המוזרות ביותר (ההצלחה של מיכל זוארץ, השיער של שמוליק טיאר, עודד מנשה) לא מתקרבות לתופעה הכאוטית המכונה "הקריירה של יעל בר זוהר".

כמי שעוקבים כבר שנים אחרי הקריירה של נערת הזוהר העברית (לצערנו, לא מספיק מקרוב, אם אתם מבינים למה אנחנו מתכוונים) לא יכולנו שלא לשים לב לעובדה מפתיעה ברזומה שלה. בעוד שרוב אנשי הטלוויזיה עושים תוכנית אחת, מסיימים אותה, חותמים בערוץ אחר ועוברים קדימה לתוכנית משופרת (אלא אם כן קוראים להם איתי שגב) הרי שבר זוהר הצליחה לבסס את הקריירה שלה בצורה מוצלחת הרבה יותר – היא אולי עובדת מאוד קשה בפרסומות, אבל בטלוויזיה (לפחות מאז ימיה בערוץ הילדים) היא בעיקר חותמת.

היא חתמה בטלעד להגיש את "מזל טוב" (אבל לא ראינו אותה שם אפילו פעם אחת), אחר כך היא חתמה על חוזה ב- YTV בלוויין (הגישה כמה תוכניות קליפים, נעלמה, חזרה שוב, ואז עוד פעם נעלמה), חתמה בערוץ 10 (הערוץ נעלם) ועכשיו היא חתמה שוב בערוץ 2, כנראה כדי להגיש תוכנית קיץ. וכל פעם שהיא חותמת – מישהו אחר חותם על הצ'ק (ולמען הסר ספק - המשפט האחרון הוא תוצר מובהק של קנאה).

לרגל החזרה לערוץ שיש לו צופים, וכדי להביע את תמיכתנו האמיתית והכנה החלטנו לעזור ליעלי. אחרי הרבה דיונים הצלחנו לגבש רשימה של חמש תוכניות שבהם היינו

מאוד שמחים לראות אותה מככבת:

 

1. מסע עולמי – אם למישהו היה ספק שז'אנר תוכניות תוכניות הטיולים יכול לעבור שדרוג הגיעו הספיישלים של יעלי בזנזיבר ובבודפסט וסיפקו את ההוכחה. לא עוד אתרים משעממים ושיעורי היסטוריה. יעלי תלמד אותנו את הדברים החשובים באמת: איפה עושים שופינג, לאיפה יוצאים וכמובן – איך עושים את הכל בלי להוציא אגורה.

 

2. המורדים – מה הלהיט הכי גדול היום בטלוויזיה? טלנובלות, כמובן. ואיזה טלנובלה היא הכי נחשבת? "המורדים". ליעלי יש את כל הנתונים (אם אתם מבינים וגו') להפוך לחברת צוות קבועה, יש לה נסיון מקצועי בתור מורה (מה חשבתם, שלא נזכיר את "שחר"? אנחנו לא נשכח ולא נסלח) והכי חשוב – אם כבר חצי מדינה מאוהבת בכוכבות של הסדרה, לפחות שתהיה שם יהודיה כשרה. הלאה מיה קולוצ'י (רק לנו השם הזה נשמע כמו טיפול פולשני בפי הטבעת?), תחי יעליטה! 

 

3. חדשות ערוץ 2. כי עם כל הכבוד לעבר המפואר, ולתחקיר על ההשתלמויות בהסתדרות (אמנון לוי תופס שערות), גדי לא מצליח לייצר כריזמה כמעט כמו חמאת בוטנים (ועוד זאת בלי הגושים). תתארו לעצמכן את יעלי ויוניתי מגישות ביחד מהדורה. אנחנו כבר רואים את רוני דניאל ואהוד יערי הולכים מכות על מי יישב יותר קרוב (ההימור שלנו – יערי, בנקודות).

 

4. דוסון קריק – כי מלחמת כריות בין אודרי ויעלי, כששתיהן בבייבי-דול היא משהו שאולי היה גורם לחיבוטי הנפש של דוסון ולרומן הדלוח החדש של ג'ואי למשהו נסבל.

 

5. משמר המפרץ זנזיבר – רק סלואו-מושנים, רק בגד ים, רק יעלי (כן, אנחנו שוביניסטים ואין לנו בעיה עם זה. אנחנו עם פמיניזם גמרנו מאז שהתנועה הפמיניסטית לקחה לנו את הפורנו מהממיר)

 

 

 











 |