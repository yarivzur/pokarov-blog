---
title: "compMay"
pubDate: "2002-06-18"
source: "tripod"
category: "blazer"
original_file: "/writings/blazer/compMay.html"
---

**


 

@כותרת: עוד שבת של כדורגל**

** **

@קרדיט: יריב צור

 

@ביניים:

@רציף:

פעם בארבע שנים, רוב
הגברים של העולם מפסיקים הכל, שמים את האישה ב'ממתינה', את הילדים במענה קולי,
ויושבים לראות מונדיאל. שיישרף העולם. איזה כיף! אז זהו. שלא. מה לעשות, ורובנו
אנשים שכירים ו/או עובדים (הקומבינציה לא תמיד הולכת ביחד, משני הכיוונים),
שצריכים להתייצב באיזה שהוא משרד בשעות הבוקר, לצאת ממנו קצת לפני שקיעת החמה,
להתנייע בפקקים ולהגיע הביתה. זה לא היה כל כך נורא, אם המונדיאל לא היה ביפן
וקוריאה. מה שזה אומר – שרוב המשחקים משוחקים בשעות שרובנו בעבודה. אם נצא מתוך
הנחה שלרובנו אין בוס מבין שייתן לנו להיות בבית לראות את המשחקים, או לחילופין
שישקיע כמה מאות שקלים וידאג לנו לטלוויזיה עם כבלים במקום העבודה, די אכלנו אותה.
עכשיו נשאלת השאלה – מה אנחנו יכולים בכל זאת לראות ממקום מושבנו, תחת אורות
הניאון החיוורים.

כל זה מביא אותנו
לנסות ולהביא לכם את כל האופציות לראות (או לשמוע) את שידורי המונדיאל במחשב שלנו.
השורה התחתונה – אי אפשר. זכויות השידור למונדיאל הן כל כך יקרות, שאף אחד לא ייתן
לכם אותן בחינם. אבל, יש כמה אפשרויות ביניים, שברור שהן פחות טובות, אבל עדיין לא
רעות.

 

@ביניים: **כל
התוצאות, כל הזמן**

**@**רציף:

יש הרבה מאוד אתרי
אינטרנט שישמחו להביא לכם את התוצאות של המשחקים בשידור חי. אם תתעלמו רגע מהעובדה
שיש שם אנשים שמשלמים להם בשביל לשבת לראות את המשחקים, אז לאלה מאיתנו שרוצים
פשוט לדעת מה קורה, יש לא מעט אפשרויות. הטובה שבהן היא OneLive!, תוכנה קטנה שמתקינים במחשב,
ובאיחור קטן יחסית תבשר לכם בקול רם ("גוווווווול!") על כל שער שמובקע
באחד המשחקים. לפעמים היא אפילו אומרת מי הבקיע למי בקולו החינני של יורם ארבל.
אפשר להגדיר לתוכנה את הצבעים, הגופנים, סוגי ההודעות, הגודל שלה הוא רק 1.35 מגה,
ורוב הזמן היא יושבת לכם בשקט בסיסטם טריי (החלון הקטן בצד הימני של הטאסק-בר
שלכם) בלי להציק.

להורדה - [http://www.one.co.il/onelive/](http://www.one.co.il/onelive/)

 

אם אתם רוצים לראות
את התוצאות בלי להוריד אף תוכנה (כן, יש מקומות בהם לא נותנים לאנשים להתקין איזה
תוכנות שהם רוצים. מצד שני – יש אנשים שעדיף שלא יתנו להם להתקין שום דבר לבד), יש
הרבה מאוד אתרי אינטרנט שמעדכנים תוצאות בזמן אמת. החל מ- one.co.il, דרך האתר של ערוץ הספורט ([www.sport5.co.il](http://www.sport5.co.il/)) וגם האתר של יורוספורט לא
יכזיב אתכם ברגעי האמת – [www.eurosport.com](http://www.eurosport.com/). מה שכן – אל תסתמכו על קטעי
הוידאו של אתר ערוץ הספורט. הם מעודכנים איפושהוא ללפני חודשיים.

 

**@ביניים: רדיו
חזק**

@רציף:

כמו תמיד,
כשהטלוויזיה מאכזבת אותנו, אנחנו חוזרים למדיום הישן והטוב – הרדיו. רק שבמקרה
הזה, אנחנו לא מוגבלים לתחנות בארץ שספק אם ישדרו את המשחקים מיפן וקוריאה. אנחנו
יכולים לבחור כל תחנה בעולם. עקרונית – גם כאן לא אמורים להיות שידורים ישירים של
המשחקים, אבל בשביל זה יש את Penguin Radio, שמבטיחים שהם ימצאו בשבילנו
את השידורים. כל שנותר הוא להגיע אליהם ביום המשחק, ולהחזיק אצבעות –

[http://www.penguinradio.com/sports/soccer/](http://www.penguinradio.com/sports/soccer/). מקום אחר שבו אולי נוכל
לשמוע את המשחקים הוא אצל החברים מה- BBC (למה, למה גירשנו אותם?). הם
מרימים תחנת רדיו שתשדר את כל המשחקים - [http://www.bbc.co.uk/fivelive/worldcup/](http://www.bbc.co.uk/fivelive/worldcup/), אז אם המבטא הבריטי הכבד לא
מפריע לכם – שיהיה בהצלחה.

 

 

**@ביניים: רד מעל
מסך הטלוויזיה שלי**

@רציף:

לחובבי הטכנולוגיה
שביננו, יש אפשרות מעניינת – כרטיס טלוויזיה. מה זה, ולמה זה טוב? כרטיס טלוויזיה
הוא כרטיס שמכניסים למחשב (זה באמת לא מסובך. פותחים, דוחפים בסלוט פנוי, וסוגרים.
מה כבר יכול ללכת רע?) ושבעצם הופך את מסך המחשב שלנו למכשיר טלוויזיה לכל דבר. על
מנת שתבינו את היתרונות של הסיפור הזה, רק נגיד לכם ככה – תחשבו שהייתם רואים את
גמר ליגת האלופות על המחשב, והייתם יכולים להקליט את הגול של זידאן לקובץ, ופשוט
לנגן אותו שוב ושוב. בלחיצת כפתור. נראה לנו שהסברים נוספים מיותרים. כל הסיפור
הזה של כרטיס טלוויזיה עולה בין 60$ ל- 200$ (תלוי באיכות, בנוחות השימוש, אם זה
בא עם שלט או לא). כשאתם קונים כרטיס טלוויזיה, אתם צריכים לשאול את עצמכם כמה
שאלות – ראשית, האם אתם רוצים אותו חיצוני למחשב (הכרחי אם המחשב שלכם נייד) או
פנימי, האם הסיגנל שמגיע הוא דיגיטלי או אנלוגי, ואיזה סוג חיבור אתם רוצים – USB, PCI
וכדומה. חשוב להבין שבכל כרטיס טלוויזיה יש שני רכיבים שמאוד מעניינים אותנו –
טונר וכניסת אנטנה. הטונר אמור לקלוט את התחנות שהסיגנל מהאנטנה מכיל, וכאן מגיעה
נקודת הבעסה האמיתית – רשמית וחוקית, אין אפשרות לקלוט בכרטיס טלוויזיה שידורים
דיגיטליים מוצפנים, שזה בעצם מה שיש בערוץ 5 פלוס, שמשדר את רוב משחקי המונדיאל.
בעזרת כרטיס טלוויזיה סטנדרטי נוכל במקרה הטוב לקלוט את המשחקים שמשודרים בערוץ 1
(אם לא תהיה שביתה שם). אלא אם כן, כמובן, נחבר אליו ממיר דיגיטלי (של לווין או
כבלים) ואז בעצם לא חסכנו יותר מדי, חוץ מאשר את הטלוויזיה עצמה. ככה שחזרנו לאותו
מקום – אי אפשר לראות את המונדיאל דרך המחשב.

 

**@ביניים: זה מה
שנשאר**

@רציף:

זה הזמן להודות בחום
לתעשיית ההימורים. לא, לא על זה שהפועל תל-אביב הפסידו את האליפות, אלא על זה
שלתעשיית ההימורים המקוונת חשוב שתדעו מה קורה במגרשים. כמה שתדעו יותר – תרגישו
בטוחים יותר להמר (למי שעדיין לא הבין – הבית תמיד מנצח), לכן, יש לנו פתרון חלקי
בשבילכם למשחקים והפתרון בא בזכות האתר ScoreLine ([http://www.scoreline.com](http://www.scoreline.com/)). באתר מבטיחים (נותר לראות
אם יקיימו) להעביר מכל משחק של המונדיאל גם פרשנויות, גם תוצאות וגם תמונות ישירות
מהמשחקים. נותר לראות אם הם יקיימו. הדבר הנחמד הוא שהם ישלחו לכם אי-מייל
כשהשידור מתחיל, ככה שלא היה סיכוי שתשכחו 'לראות' את המשחק בגלל שבדיוק עכשיו
מישהו קבע ישיבה נורא חשובה. כן, אנחנו יודעים שזה לא כמו לראות את זה בטלוויזיה –
אבל זה מה שיש.

 

@כותבוקסה: החוקים

@רציף:

**חמישה חוקי
אל-תעשה בעיצוב אתרים**

1.  מוזיקת מידי

2.  גיפים עם אנימציה

3.  פלאש, אלא אם כן אתם יודעים מה אתם עושים

4.  לשים לוגו של Under Construction

5.  לוגואים של הפועל תל-אביב

 












