---
title: "12.03.2000"
pubDate: "2000-01-01"
source: "tripod"
category: "internet"
original_file: "/writings/internet/2000/12.03.2000.html"
---

**


 










 |



 |


 |

**Sat, 13 April 2002**

 **

**:: יאללה בית"ר יאללה ::**

מאז ומתמיד היתה לי פינה חמה
בלב ל"נטקינג" (אולי כי רק הם מזמינים אותי למסיבות עיתונאים) והשבוע הם
משיקים ערוץ נוסף ברדיו שלהם – ערוץ ספורט. הגיע הזמן שיהיה פה רדיו ספורט
אינטרנטי בארץ, שנוכל לשבת לשמוע משחקים בזמן  שאנחנו תקועים מול הצגים בעבודה. אז שוב תודה לנטקינג – [http://radio.netking.com](http://radio.netking.com/).

 

ואם כבר בספורט עסקינן – כבוד
גדול הוא לי לספר לכם על תחילת טורניר מיוחד מסוגו – אליפות ישראל בפיפ"א
2001. ערוץ הספורט מרים ליגה כלל-ארצית שתימשך כשישה חודשים, במסגרתה יתמודדו
מתחרים ביניהם פעמיים בשבוע דרך האינטרנט. המנצח – יקבל כרטיס טיסה וכניסה לגמר
ליגת האלופות (האמיתית, לא במחשב). מנסיוני בדברים כאלה, יש יתרון עצום למי שיש לו
קצב חיבור יותר מהיר (כמה פעם שיחקתם Quake ברשת
ולפני שהרמתם אקדח כבר שכבתם מדממים על הרצפה כי למתחרה מולכם יש T1?), ולכן אולי כדאי שמי שיש לו ADSL
יקבל לשחק עם צפרירים חולון. אמנם צריך לקנות את המשחק קודם, אבל לפחות בליגה הזאת
אולי יהיה גם מעניין. רוצו להירשם - [http://sport5fifa.co.il/](http://sport5fifa.co.il/).

 

עד כאן נחמדויות.  השבוע קיבלתי שיחה מ"בזק". לא,
הם לא התקשרו להתנצל על זה שעשקו אותי שנים בשיחות בינלאומיות. הם גם לא התקשרו
להגיד לי שבמחשבה שנייה הם יספקו את ה- ADSL
במחיר שהם הבטיחו. הם התקשרו "לוודא פרטים". מזה זמן מה שאני מנוי
לשירות האינטרנט החופשי שלהם, ופתאום השבוע הם ביקשו לוודא פרטים. אחרי שווידאו את
מספר תעודת הזהות שלי, הם ביקשו את כתובת האי-מייל שלי. סירבתי בנימוס. האיש מעבר
לקו היה מאוד תקיף – "כדאי לך לתת את האי-מייל שלך, ככה נוכל לשלוח לך הודעות
על כל מיני דברים שקשורים לשירות". בהנתן שלבזק יש כבר את הכתובת שלי בבית,
כולל מספר הטלפון וגודל התחתונים, זה נראה לי קצת תמוה. אולי אפילו מאוד תמוה. עד
היום כשרצו לשלוח לי חשבונות הם מצאו אותי יופי. כל מי שהמלה "ספאם" עולה
לו בראש – שיצביע.

 

UMI,
יבואני שברולט, אופל ועוד כל מיני כאלה, השיקו אתר חדש – [www.umi.co.il](http://www.umi.co.il/), שמאפשר להסתכל בתוך דגמי המכוניות שלהם ב- 360 מעלות. מאוד
מגניב, וזאת גם הזדמנות מצוינת להמליץ שוב על האתר של וולקסואגן – [www.vw.co.il](http://www.vw.co.il/)

 

Next-in
היא חברה ישראלית שמתעסקת בעיצוב. אז מה? אז יש להם אתר מאוד מגניב, עם הרבה מאוד
פינות קטנות ומגניבות שאפשר לגלות במשך שעות. אפילו משחק דמוי Zaxxon המיתולוגי  - [www.next-in.com](http://www.next-in.com/)

 

ולבסוף – צ'ופרון. ב- YES יש תוכנית טלוויזיה יומית בנושאי אינטרנט (ככה סיפרו לי. אותי
עדיין לא חיברו, רק שולחים לי חוברות תכניות שאני אדע מה אני מפסיד. מתוקים), בשם
"ה-e". לתוכנית יש אתר מצוין בשם [www.ha-e.co.il](http://www.ha-e.co.il/). למה הוא כל כך מצוין? כי הוא מלווה את כל התכניות בטלוויזיה,
מביא לכם את כל הלינקים משם פלוס מילון מושגים. כמו שצריך להיות אתר שמלווה תכנית
טלוויזיה. סחתיין. האתר עדיין בשלבי הרצה, ככה שיכול להיות שתידרשו למלא שם
וסיסמה, תנסו את השם “thee", וסיסמה 123456, ואל
תגידו ממי שמעתם את זה.

 












 |