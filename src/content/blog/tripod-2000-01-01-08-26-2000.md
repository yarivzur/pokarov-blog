---
title: "08.26.2000"
pubDate: "2000-08-26"
source: "tripod"
category: "internet"
original_file: "/writings/internet/2000/08.26.2000.html"
---

**


 

 

חברים, אם אתם עדיין לא
נמצאים במערכת יחסים יציבה ומבוססת, תשכחו מאחת כזאת בחודש הקרוב. לא כי אנחנו
חושבים שאין לכם סיכוי, פשוט כי בקרוב זה מתחיל – האולימפיאדה. מזה שנים ידוע
שכשהאולימפיאדה מגיעה היחסים הולכים. ככה זה, חוק טבע. עוד חוק טבע, לא פחות ידוע,
הוא שטבעם של עסקנים, ובמיוחד עסקני ספורט, לעשות עסקי אוויר או מה שמכנים בעדה
המקופחת שלי – לופ גאשפט. והפעם – הוועד האולימפי הבינלאומי החליט שמגזינים
ועיתונים ברשת לא יוכלו לסקר את האולימפיאדה. למה? ככה. אם תשאלו את עיתונאי הרשת,
מדובר בקונספירציה שנועדה לשמר את המונופול של רשתות הטלויזיה הגדולות. הקונגלומרט
האמריקאי NBC רכש את זכויות השידור וישדר את רוב התחרויות, אבל לא בשידור ישיר.
למה? כדי לשדר את האירועים המעניינים בפריים-טיים. עכשיו נשאלת השאלה, עד כמה
האיסור של הוועד האולימפי יעיל. כל מי מכם שהתקין ווב-קאם יודע שזה לוקח משהו כמו
שלוש דקות. כמה קשה יהיה למישהו לשבת באצטדיון, ולשדר עדכונים חיים לרשת דרך מכשיר
סלולרי? (תניחו שלא מדובר
ברשתות הסלולריות בארץ, שמפסיקות לקלוט בכל מקום בו יש ריכוז של יותר משני אנשים)?
התשובה – לא קשה בכלל. הוועד האולימפי הוא לא הילד שתוקע את האצבע בסכר, הוא הילד
שעומד באמצע הנהר ומנסה לעצור את המים עם משהו אחר.

נ.ב. מומלץ בחום – כדורעף
נשים. תזכרו מה שאמרנו לכם.

 

האתר הרשמי של הוועד האולימפי
הבינלאומי – [www.olympic.org](http://www.olympic.org/)

 

ניתוח מריר משהו של CNN בנושא -

[www.cnn.com/2000/TECH/computing/08/15/olympic.ban.idg/](http://www.cnn.com/2000/TECH/computing/08/15/olympic.ban.idg/)**

 

**:: הערת שוליים ::**

אלמירון, טלאריאן ואקולן.
מבין שלושת השמות האלה – מי היא חברת סטארט-אפ, מי היא דמות מסטאר-טרק ומי תרופה?
מאמרון משעשע של Wired על שמות סטראט-אפים - [www.wired.com/wired/archive/8.07/mustread.html?pg=7](http://www.wired.com/wired/archive/8.07/mustread.html?pg=7)

 

כשכל המגניבים בתיכון התחילו
עם בנות והלכו לקורס הכנה לכושר קרבי, אנחנו שיחקנו D&D
(בגלל זה לא הלכנו לקרבי, ובגלל זה אנחנו היום מראיינים לעבודה את אלו שכן). D&D (Dungeons
& Dragons) הוא משחק תפקידים למאותגרים
חברתית, בו אפשר להילחם במפלצות, ולחשוב שאתם גיבורים. זה משחק מאוד ישן, שקמו לו
עשרות ממשיכים ומחקים, אבל בחודש שעבר יצאה המהדורה השלישית וחיש קל טיפסה למקום
שמיני ב'אמזון', מה שמראה שעוד לא נס ליחו של המשחק. המכורים למשחק שמחים בעיקר על
החזרת דמויות הנזירים למשחק (ככה היה אפשר לשחק את הזר המסתורי). מי שלא מכיר את
המשחק – ימצא את המדריך הזה כדרך המושלמת להיכנס לעולם בלי קשיי התבגרות. אפשר
למצוא ב'אמזון'. האתר הרשמי של D&D – [www.tsr.com](http://www.tsr.com/).

 

**:: אתר לשבת ::**

והפעם – בצד היותר חריג של
הרשת - [www.pre-ownedpanties.com](http://www.pre-ownedpanties.com/) (נחשו מה זה?) אתר המאפשר לכם לרכוש תחתונים שכבר היו שייכים
למישהי או מישהו. יש תמונות של בחורות ובחורים באתר, ואתם יכולים להזמין את
התחתונים שלהם. (סביב ה- 30$) איזה כיף! אתם יכולים גם לשלוח תמונה שלכם ולמכור את
התחתונים שלכם. תחתוני כותנה צבאיים מקוריים בצבע חאקי, שלושה שקלים, יש קונים?

 












