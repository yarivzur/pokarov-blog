---
title: "03.04.2001"
pubDate: "2001-01-01"
source: "tripod"
category: "internet"
original_file: "/writings/internet/2001/03.04.2001.html"
---


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

זה שהמצב בחברות
הסטארט-אפ בארצנו הוא מה שנקרא On the face,
זה לא חדש לאף-אחד. גם עבדכם הנאמן נמצא באחד מהסטארט-אפים האלו בשנתיים האחרונות,
ככה שתאמינו לי שכיף גדול זה לא. קצת מדהים איך תוך שנתיים התחלפה האווירה
מאופוריה מטורפת ושמחה גדולה, דרך דכדוך קיומי, והיום – ההומור השחור באופנה. ננסה
היום נציג לכם מעט מהאתרים המייצגים את רוח התקופה.

נתחיל באחד הקלאסיים
– [www.fuckedcompany.com](http://www.fuckedcompany.com/). עליו כבר כתבנו כאן במדור (אני חושב שכתבנו עליו. הזיכרון
שלי זה לא מה שהיה). אתר המדווח בשמחה ודיצה על חברות היי-טק בצרות. נמשיך לסקר
משעשע שפורסם לאחרונה ב- Sivan.com (שאגב,
עיצבו מחדש את האתר, והוא עכשיו ממש נחמד) בו שאלו עובדי סטארט-אפ האם יש להם
בטחון במקום עבודתם. 35% ענו "בנתיים". קצת עצוב לא? ([http://www.sivan.com/ts.cgi?tsscript=comps/resault&id=393&path=401](http://www.sivan.com/ts.cgi?tsscript=comps/resault&id=393&path=401))

 

במסגרת הטרנד הזה
(מתחת לכל ההומור יש ייאוש גדול, אבל זה עדיין מצחיק) יש לנו את האתר הבא, שהוא
שילוב בין fuckedcompany.com ו- AmIHotOrNot.com ([www.tam.co.il/15_12_2000/tarbut.htm](http://www.tam.co.il/15_12_2000/tarbut.htm)). הרעיון הוא שכל פעם מוצגת חברת סטארט-אפ, והמבקר באתר מעריך את
סיכוייה לשרוד. כמה מצחיק, ככה עצוב – [www.dotdoomed.com](http://www.dotdoomed.com/).

 

עכשיו, נניח שכבר
פוטרתם. ראשית – רוב החברים שלכם שעדיין עובדים די מקנאים בכם. בכל אשר אני מביט
סביבי אני רואה חברים מתכנתים שפוטרו לאחרונה. והאמת – הם חיים לא רע. יש להם
מספיק כסף מהפיצויים בשביל לנוח קצת. הם נוסעים קצת להודו, או שקמים מאוחר בבוקר,
ונפגשים עם החברה בלשכה. משם ממשיכים לחומוס, וכשייגמר הכסף – הם יחזרו לעבוד. מה
רע? אז בשבילם – הנה שני אתרים. הראשון – [www.dotrefugee.com](http://www.dotrefugee.com/), ינסה לספק את כל צרכיהם של המפוטרים. מדורים כמו – כיצד נבזבז את
הפיצויים? פרויקטים לעשות בבית, דרכים לבזבז את הזמן, וכד'. שעשע במיוחד. ועל מנת
לנצל את הזמן קצת יותר טוב, אפשר להוריד את הטפסים לדמי האבטלה באתר של הביטוח
הלאומי – [www.btl.gov.il](http://www.btl.gov.il/).

ולסיום – איך אפשר
בלי שני מאמרים מצוינים של סלון.קום: הראשון על "הבטלנים החדשים" - [www.salon.com/tech/feature/2001/02/26/new_slackers](http://www.salon.com/tech/feature/2001/02/26/new_slackers)

והשני על מקצת
מהפיטורים היותר מגוחכים בתעשייה –

[www.salon.com/tech/feature/2001/01/25/how_the_ax_falls](http://www.salon.com/tech/feature/2001/01/25/how_the_ax_falls)

 

בקיצור – לא להתייאש
חברים. במילותיו של שלום חנוך – "תמיד הכי חשוך לפני עלות השחר".

 

 

::

עכשיו למשהו אחר
לגמרי. תמיד נחמד לראות שהאינטרנט מנוצל למטרות חיוביות. היום יש לנו דוגמה כזו – [www.sahar.org.il](http://www.sahar.org.il/), הוא אתר ששם לו למטרה לתת תמיכה לאנשים הסובלים מדיכאון, או סתם
כאלה שצריכים מישהו שידבר איתם קצת. כמו ער"ן, רק באינטרנט. יש באתר חבורת
מתנדבים שעונים לפניות דרך ICQ, צ'אט,
אי-מייל ואפילו יש פורום. כמו כן יש הרבה מידע על התאבדות, דכאון והתמודדות עם משברים.
כבר מזמן הבנו שהדבר שאנשים הכי הרבה מחפשים באינטרנט זה קשר, והנה אתר שמנצל את
זה למטרות הכי טובות שיש. למי שרוצה להתנדב – אפשר להירשם באתר. כן ירבו.

 












 |