---
title: "07.29.2001"
pubDate: "2001-01-01"
source: "tripod"
category: "internet"
original_file: "/writings/internet/2001/07.29.2001.html"
---

**


 










 |



 |


 |

**Sat, 13 April 2002**

 

@כותרת: רשות האינטרנט לשירותך

 **

@קרדיט: יריב צור

 

@משנה:

 

היום נתחיל בדברים
טובים, ומה יותר טוב מפרס? כן, כן. יש פרס שם בחוץ, ואתם יכולים לזכות בו.

את הפרס, בשווי
25,000 יורו (כמעט 20,000 דולר) מעניקה חברת 'פירלי' האיטלקית (כן, זאת מהצמיגים)
לעבודות מולטימדיה שעוסקות בקידום התרבות המדעית. הדגש הוא על תרבות וסביבה,
וכ'מולטימדיה' מגדירים שם כל דבר החל מאתרי אינטרנט, מסמכי Word, מצגות, תוכנה, אנימציה או כל
קומבינציה של הנ"ל.

יש באתר לינק שמאפשר
לבדוק אם העבודה עומדת בתנאי ההרשמה, והתאריך הסופי להגשת עבודות הינו ה- 31
בדצמבר 2001. יאללה, לעבודה. אל תביישו את הפירמה.

[www.pirelliaward.com](http://www.pirelliaward.com/)

 

גוגל, מנוע החיפוש
החביב על כולנו החליטו לשתף קצת מהמידע שהם אוספים על כל החיפושים שעוברים דרכם
(ורוב החיפושים היום עוברים דרכם. מה לעשות – אם אתה טוב, אז מגיע לך. עניין של
קארמה), במין דו"ח שבועי בשם Zeitgeist (לפי וובסטר – האקלים
האינטלקטואלי, מוסרי ותרבותי של תקופה). בדו"ח הזה גוגל מציגים נתונים מאוד
מעניינים על מפת האינטרנט של היום. מעבר לפרטים הפיקנטיים של אילו מילות חיפוש
'חמות' היום ואילו לא ('בקסטריט בויז' למשל, בירידה חדה, ואילו 'פרק היורה 3'
בעלייה) יש פה כמה נתונים מעניינים ששווה לשים לב אליהם – 90% מהאנשים שחיפשו
בגוגל משתמשים באיזושהיא גרסא של Windows, ארבעה אחוזים במקינטוש ורק
אחוז אחד בלינוקס. מה זה אומר על היחס בין כמות משתמשי לינוקס לרעש שהם מייצרים
אני אניח לכם להסיק לבד.

נתון מעניין נוסף
הוא שבעוד שאנגלית היא השפה המובילה בחיפושים (64%) הרי שהשפה השנייה היא – תרועת
תופים בבקשה, גרמנית. אני מקווה שפרסום הנתון הזה לא יגרום לוועדת התרבות של הכנסת
להכריז עליי כפרסונה נון-גראטה תרבותית (מה זה אומר לעזאזל?)

אם הדברים האלה
מעניינים אותכם –

[www.google.com/press/zeitgeist.html](http://www.google.com/press/zeitgeist.html)

 

במשך שנים, ניסינו
לשכנע כל מי ששאל שאין איזה גוף שמפקח על האינטרנט, ושכל הנסיונות לצנזר אותו לא
יעזרו (לך תסביר את זה לפוליטיקאים שסגרו לנו את שידורי הפורנו. תודה חבר'ה. נזכור
את זה בבחירות אחרי המלחמה). מסתבר שטעינו. יש "רשות האינטרנט". מדובר
באוסף אנשים בעלי גוון דתי פנאטי (נשמע מוכר?) שחיכו בסבלנות שממשלות העולם יתחילו
לנהל את האינטרנט, אבל לשווא. אז הם ישבו והגדירו קווים מנחים למה מותר ומה אסור.
על סמך הקווים האלה הם הקימו כוח שיטור שרושם שמות של אתרים 'רעים'. כמו שהם
מציינים, כרגע אין להם מה לעשות עם האתרים האלה, אבל הם יודעים שאלוהים אתם, וזה
מספיק.

[www.netauthority.org](http://www.netauthority.org/)

 

אי אפשר לסיים בלי
קצת טעם טוב לשבת, אז הנה האתר הרשמי של "לחיות את החיים" ולמי שלא יודע
– בן דייוידסון הוא הבן של אסא (יש לבטא איי-סא). מקווה שלא הרסתי לכם –

[www.soapcentral.com/oltl](http://www.soapcentral.com/oltl)

 

 












 |