---
title: "07.18.1999"
pubDate: "1999-07-18"
source: "tripod"
category: "internet"
original_file: "/writings/internet/1999/07.18.1999.html"
---

**


 

 

עטרת
ראשנו מאיר אריאל, הטרובדור שהראה לנו את כל הדברים האפשריים בשפה העברית, הלך
לעולמו. האתר [www.magenta.co.il/ariel](http://www.magenta.co.il/ariel) הוא אתר הוקרה למשורר וליצירתו.

 

קראתם
כל מה שיש לקרוא על החבר'ה מ- ICQ, אתם יודעים בדיוק מה תעשו עם שמונים מיליון דולר ואתם רוצים גם.
סטארט-אפ. מילת הקסם שגורמת לסימני דולרים להופיע לכם בעיניים. יש לכם את הרעיון,
יש לכם את החברים, בחרתם דירה שבה אתם הולכים לבלות את חצי השנה הקרובה ואתם
מוכנים. אז זהו שלא. לפני שאתם מתחילים, תקראו את היומן של ג'יימי זאווינסקי.
זאווינסקי הנערץ היה אחד מהמייסדים של Netscape, והאיש שאחראי להרבה מהדפדפן שאתם משתמשים בו עכשיו. באתר שלו
תגלו מה קורה לחברים שעובדים כל כך הרבה זמן ביחד, תגלו על השמחה, העצב, העייפות
ובעיקר הריח של הימים הראשונים ([www.jwz.org/gruntle/nscpdorm.html](http://www.jwz.org/gruntle/nscpdorm.html)). אם זה לא שבר אתכם, הגיע הזמן שתקראו
את הסקירה המאלפת של WebMonkey,
ובה פירוט היתרונות והחסרונות של כל הסיפור:

[www.hotwired.com/webmonkey/99/28/index3a.html?tw=eg19990708](http://www.hotwired.com/webmonkey/99/28/index3a.html?tw=eg19990708)
. קראתם, אתם מודעים לכל הסכנות, לא אכפת
לכם לבלות כמה חודשים טובים מול הצג יחד עם חמישה אנשים מזיעים, הכל בשביל להיות
מליונר לפני גיל שלושים. זה הזמן לאתר הבא - [www.yazam.com](http://www.yazam.com/),
אתר המנסה לרכז את כל המידע ההכרחי ליזם הצעיר. שיהיה בהצלחה, ותזכרו מי נתן לכם
את הטיפים הראשוניים, כן? תזרקו איזה אחוז.

 

פינת הניובי**

השבוע: Newsgroups. מה זה, ואיך אפשר לראות את קמרון דיאז
כמו שאלוהים התכוון שנראה אותה. Newsgroups  הן קבוצות דיון
באינטרנט אשר אינן קשורות לאתרים אליהם אנו רגילים. יש קבוצות דיון על כל נושא
שתוכלו לדמיין ועל עוד כמה שלא תוכלו לדמיין. איך מגיעים לדבר הזה, ולמה כדאי
להגיע אליו? ראשית, לרוב אי אפשר להגיע אליו דרך ה- Browser שלכם (דפדפן, אם אתם מתעקשים), וצריכים
תוכנה מיוחדת. החדשות הטובות הן שרוב תוכנות ה- E-mail הסטנדרטיות נותנות לכם גישה ל- Newsgroups. כל מה שאתם צריכים זה לדעת את שם שרת
ה- Newsgroups של ספק האינטרנט
שלכם ואתם בעניינים. אם אתם לא יודעים - תתקשרו לתמיכה. בשביל מה אתם משלמים להם?
עכשיו שהגענו, יש לנו רשימה ארוכה מאוד של קבוצות (כ- 10000 בפעם האחרונה שספרנו)
מאיפה מתחילים? אישית, אנחנו התחלנו ב- alt.binaries.nude.celebrities.female, בו ניתן למצוא תמונות של מפורסמים
(ובעיקר מפורסמות) בעירום. אין כמו תמונה של באפי במחוך בשביל להתחיל את היום
בנימה חיובית. כמובן שיש גם קבוצות דיון על עניינים רציניים, רק צריך לחפש
ומוצאים. אז למה זה כל כך שווה? הרי תמונות עירום יש במלא אתרים. התשובה -
האינטראקטיביות. באתרי אינטרנט תתקשו לבקש מבעל האתר תמונה של כוכבנית ספציפית בה
חשקה נפשכם. כאן מדובר בקבוצה של אנשים שחולקים את אותו תחום עניין כמוכם, ביזארי
ככל שיהיה, ולרוב מישהו מהם יוכל לספק אתכם. מהחביבים עלינו: alt.sex.fetish.barbie, alt.amazon-women.admirers , alt.atheism וכמובן - alt.conspiracy.

 

 

הזמן
- שנה שעברה, באמצע הלילה קם לו תל-אביבי מיוזע לראות את משחק חמש בין שיקאגו
ויוטה. באמצע המחצית מחליטה חברת הכבלים המקומית להשבית את הכבלים בכל צפון
תל-אביב. המסך מראה רק שלג. אבל תל-אביבים לא מאבדים את העשתונות. מה עושים? מתחברים
לאינטרנט ושומעים את המשחק ברדיו! גם אתם רוצים? תישארו איתנו, ומיד נראה לכם איך.
זה מתחיל בתוכנה פשוטה שנקראת - RealAudio. התוכנה באה בחינם ([www.realaudio.com](http://www.realaudio.com/)) וברגע שאתם מתקינים אותה - הופה! אתם בעניינים. עכשיו תוכלו
להנות מאתרים רבים שמציעים לכם שידורי רדיו חיים ושידורי וידאו חיים. כל מה שאתם
צריכים לעשות זה למצוא אתר כזה, ו- RealAudio תעשה בשבילכם את השאר. דוגמאות בולטות- רדיו 102FM
מאפשר לכם לשמוע אותו בשידור חי דרך RealAudio - [www.102FM.co.il](http://www.102fm.co.il/), כמובן - משחקי NBA ו- WNBA ([www.wnba.com](http://www.wnba.com/)) למכורים ממש, וסתם קטעי קול שמסתובבים להם ברשת. צ'ופר נוסף שאתם
מקבלים עם RealAudio - אפשר לראות
איתה קטעי וידאו בשידור ישיר. כך תוכלו לראות דברים כמו ג'ני-קאם ודומותיה. איך
אפשר בלי הערת אזהרה - הדבר הזה מצריך חיבור ישיר לאינטרנט עם חיבור חזק. לא לבעלי
מודמים 14,400. ולסיום - בדפדפן החדש של מייקרוסופט, Internet
Explorer 5, תחנות הרדיו כבר
מובנות בתוך הדפדפן, אז אם אתם מעדיפים ככה - שיהיה לכם לבריאות.

ואת
"עכברי לילה" צריך להוריד.

 












