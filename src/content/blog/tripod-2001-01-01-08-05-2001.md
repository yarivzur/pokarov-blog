---
title: "08.05.2001"
pubDate: "2001-01-01"
source: "tripod"
category: "internet"
original_file: "/writings/internet/2001/08.05.2001.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

@כותרת: עוד אחד ודי...

 **

@קרדיט: יריב צור

 

@רציף: קוראים
וקוראות יקרים, נותר לי עוד שבוע במדור הזה, בטרם יחליפו אותי כל מיני אנשים לא
נחמדים ולא רזים, ומכיוון שהטור של השבוע האחרון מובטח לו שיהיה נוסטלגי, ספוג
דמעות ומשעמם כמו "לגעת באושר", ננסה לתת לכם מדור נורמלי אחרון.

נתחיל
ב"כספת". מאז שהאתר עלה לאוויר (לפני שישה חודשים) שיחקו בו הרבה מאוד
אנשים ("קשת אינטראקטיב" מדברים על 100,000 שחקנים עם ממוצע של עשרה
משחקים לשחקן), ורק תחשבו על כמה שעות עבודה מבוזבזות זה אומר. מדינת ישראל צריכה
לתבוע את "קשת אינטראקטיב" על ירידה בפריון העבודה, או משהו כזה. בכל
מקרה – ב"קשת אינטראקטיב" אמרו לעצמם – אם כל כך הרבה אנשים משחקים, למה
שלא נעשה על זה כסף? אז עכשיו הם הולכים לעשות מזה כסף והרבה. כמה אנשים גם יעשו
מזה כסף בעצמם, כי מעכשיו משחקים ב"כספת" על כסף, גם באינטרנט.

הרעיון הוא שכל אחד
שמתחרה משלם 1.90 שקלים על כל משחק. מצד שני – בכל שבוע סוכמים לכל אחד את חמשת
המשחקים הטובים שלו, ומי שסך כל השיג הכי הרבה נקודות, הולך הביתה עם 10,000 שקלים
חדשים, טבין ותקילין.

יש פה מקרה מופלא של
"מלכוד 22". אם מעט אנשים ישחקו – יספיקו חמישה משחקים סבירים בשביל
לקחת את הכסף. מצד שני – כולם רוצים לזכות, ולכן הרבה ישחקו, והסיכויים לזכות
יהפכו קשים יותר ויותר. כמה אנשים יהיו מוכנים לשלם בשביל הדבר הזה – זו שאלה
מצוינת. ההימור שלי – "קשת אינטראקטיב" לא יצאו מופסדים.

[www.hakasefet.co.il](http://www.hakasefet.co.il/)

 

מעניין לעניין באותו
עניין – כבר הרבה זמן שאנשים מבקשים ממני לכתוב על האתר של "ביפ", אותו
ערוץ שובב כל כך בכבלים. מכיוון שיש לי לוויין, היה נראה לי קצת תמוה לכתוב עליו,
אבל ביקשו כל כך יפה, אז הלכתי להסתכל (בסך הכל מתחת לכל שכבות המרירות אני בנאדם
טוב). אז דבר ראשון – יש שם קידום יפה לשאר אתרי "קשת אינטראקטיב"
("הכספת" ו-"Mooma"), כמו שאומרים אצלנו בשכונה – הכל נשאר
במשפחה. יש שם לוח שידורים, שכמובן לא עוזר לי אפילו בקצת, חדשות בידור וטלוויזיה
(מה שנקרא בעברית "גיאפינסים"), ואייטמים מלבבים כמו "מגיע לך יותר
במיטה". לתפארת "ראש 1" ו"מעריב לנוער". אבל גאוות האתר
מגיעה מה"יומנים", יומני אונליין שכותבים סתם אנשים. בעולם קוראים לזה weblog,
או בקיצור blog, ושם זו כבר תרבות שלמה שאפילו הניבה כמה שערוריות עסיסיות (יומנה
של נערה שנפטרה מסרטן וריגש אלפים התברר כמזויף, ועוד). אצלנו זה עדיין לא תחום
מפותח מאוד, אבל עדיין – לחובבי הז'אנר יש פה כמות גדולה של יומנים שיכולה לספק
הצצה לתוך נבכי עולמם של מתבגרים ומתבגרות ישראלים. באופן מקרי – רוב היומנים
מדברים על מערכות יחסים (מקרה?). מי שיש לו מספיק צרות משלו, יכול להסתדר גם בלי
זה.

בכל מקרה, עוד אתר
מלוטש ומשויף של "קשת", רק שבמקרה הזה התוכן מאחורה לא להיט. מצד שני –
אולי אני פשוט זקן מדי, וצריך לראות VH1...

[www.bip.co.il](http://www.bip.co.il/)

 

דרך אגב, מי שעיצב
את כל האתרים של "קשת אינטראקטיב" היא חברת Mantis, שעושה עבודה מדהימה. לפעמים
שוכחים קצת את המעצבים, אבל האתר שלהם בהחלט שווה ביקור –

[www.mantis.co.il](http://www.mantis.co.il/)

 

"קונספציה",
אתר שדיברתי עליו מספיק בשביל שתבינו שאני משוחד, השיק את גרסא 2 שלו השבוע, והיא
רק משובחה יותר. לדיונים קצת יותר מעמיקים בכל מה שקשור לתרבות דיגיטלית (מישהו
אמר נועם רוטר?)

[www.exego.net](http://www.exego.net/)

 

אתר ערוץ הספורט
יוצא במבצע חביב – אתם יכולים להשפיע איך תיראה העטיפה של Fifa2002. כבר הוחלט שמי שיופיע על
העטיפה של הגרסא העברית הוא חיים (הסולטן) רביבו. עכשיו נותר לבחור איזו תמונה שלו
תעטר את הקופסה, והגולשים מוזמנים להצביע ולקבוע. באותיות הקטנות כתוב שתוצאות
הסקר לא מחייבות, אבל לא כתוב בשום מקום שהגרסא הזאת של Fifa לא תהיה מיותר כמו Fifa2001
שעד עכשיו לא הבנתי במה הוא היה יותר טוב מ- Fifa2000. בכל מקרה – לכו, תצביעו.
אולי יצא מזה משהו טוב.

[http://sport5nonstop.co.il](http://sport5nonstop.co.il/)

 












 |