---
title: 'דו"ח הישרדות, 17.2.2008'
pubDate: "2008-02-17"
source: "bitterness"
original_id: 123
slug: "survivor-16"
---

בוקר טוב לכל המתעמלים והמתעמלות. שחר חדש על שבט טאיינו - שחר בלי חצי מהצמד ורליה. שחר, שלפחות מבחינה אסטתית גברית אגוצנטרית (כן, אתם) הוא הרבה פחות משמח. מצד אחד - בין לשטוף את העינים בורה ורגליה הארוכות לבין עידן ותלתלי הערווה שהוא מגדל על החזה - עדיף ורה. מצד שני דן - האסטרטג היחידי במשחק (חוץ ממושון) זיהה ובצדק שלקה-פוני (בעברית: הפוני שלי) יש את אותו חוט שדרה כמו של הנחש שהם כרסמו לארוחת הבוקר. 
 - דבר ראשון - האתגר בין נועם למושיק. יש לאמר שמושיק נראה שם די אומלל (קצת כאילו לא כל כך בא לו להמשיך עם הסיפור הזה). לתדהמתנו גילינו שמי שהכי חשוב למושיק זה הילדים והאשה שלו (באמת?!), אבל מצד שני העברנו פרק שלם בלי שהוא יזכיר את הבת שלו בחיוך תמוה. הדרך שבה הוא סיים את האתגר היתה מעוררת כבוד ושווה להשוות אותה למה שהיו עידן וגיא עושים, בתור הסלף-פרוקליימד נושאי המורשת.
 - קצת על סיפור הנחש - הבנו. הרגתם נחש. סחתיין עליכם. למה אתם צריכים לדבר על זה במשך שעות על גבי שעות על גבי שעות? דיבורים כמו חול ויש נחש לאכול.
 - נגמרו כל הדיבורים מגיעים למעשים. קה-פוני עסוק כל כך הרבה בלהכנס לתחת של דן מנו שכל פעם שדן פתח את הפה היה אפשר לראות את הראש של עידן מציץ לו מאחורי השקדים. שלא יובן לא נכון - אין לנו בעיה עם חנפנים, זו טקטיקה לגיטימית לחלוטין במשחק הזה. הבעיה שלנו היא עם אנשים שמדברים על עצמם בגוף שלישי ויותר מהכל סובלים משגעון גדלות מעורר פלצות - "דן מנו ראה דרך כל המסכות וזיהה את עידן קפון בתור אסטרטג" (קה-פוני, שם, שם). נו באמת. מושון ראה דרך כל המסכות וזיהה את עידן קפון כמישהו שמדבר על עצמו הרבה יותר ממה שאחרים מדברים עליו. 
 - מגיעים לאתגר הכוח הכפול. דן זוכה. צריך להבין - כל המלכלכים על זה שההפקה עוזרת ל"מנו תחמנות" שוכחים שדן פשוט מנצח אתגרים אחד אחרי השני. חסינות, פרס וכוח כפול. אין מה לעשות והוא פשוט מתמודד חזק.
 - אחר אתגר הכוח הכפול, בעוד קה-פוני מתכבל לו בנעימות עמוק בתוך המעי הדק של דן, ממשיכות ורה וליה לעשות שטויות. הייתם מצפים משתי בחורות משכילות (אדריכלית ומנהלת שיווק. בכל זאת) שלא יהיו כל כך טפשות אבל באמת שהן עושות כל מה שהן יכולות בשביל שידיחו אותן. הרי מספיק שליה היתה עושה לדן קצת חיינדעלאך והיא כבר היתה מתקדמת בחיים. דן מחפש שותפים ליום (שיבוא, לא לדאוג) בו נעמרינה יתהפכו עליו יחד עם יעל. אבל לא - ליה מוכרחה להמשיך ולחנך את דן. כזה אוטיזם רגשי לא ראינו מאז, ובכן, מושיק.
 - וכאן הסיפור האמיתי של הפרק. מושיק חוזר לחבר המושבעים. שזה לא כזה מפתיע, בדרך כלל קצת אחרי האיחוד מביאים את המושבעים. אבל הניסוח של חפרני היה קצת מטריד - "המושבעים יקבעו מי יעלה לגמר". הלו? זה רדיו?! בהישרדות המושבעים קובעים מי **יזכה. **העליה לגמר נקבעת באתגרים. אם המושבעים כאן יקבעו מי **יעלה**, אז מה יקבע מי יזכה? רמז - מתחיל בס' ונגמר בניצנים. אם זה באמת מה שהולך לקרות, אז תגידו עכשיו ונפסיק לראות. באמת. לא סחבנו אותכם על הגב עד עכשיו בשביל עוד מפגן sms-ים אה-לה צביקה הדר. 
 - לא היה פריוויו לשבוע הבא או שפספסנו?

 Technorati tags: [הישרדות](http://technorati.com/tags/%d7%94%d7%99%d7%a9%d7%a8%d7%93%d7%95%d7%aa), [ערוץ 10](http://technorati.com/tags/%d7%a2%d7%a8%d7%95%d7%a5%2010), [Survivor](http://technorati.com/tags/Survivor)