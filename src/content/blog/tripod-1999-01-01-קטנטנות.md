---
title: "קטנטנות"
pubDate: "1999-01-01"
source: "tripod"
category: "internet"
original_file: "/writings/internet/1999/11.29.1999.html"
---


 

 

מה שהמדור אוהב בארצנו הקטנטנה, זה
שכולם פה יודעים הכל על מין. כל בחורה שיצאנו איתה, היתה משוכנעת שהיא מתנת האל
למין הגברי, וכל אחד מחברינו הגברים משוכנע שבאמצעות ידי הפסנתרן שלו – הוא יכול להביא אישה לאורגזמה בלי להזיע. המדור קצת יותר צנוע,
ומאמין גדול בלחפש עזרה כשצריך, וצריך. האתר [www.sextechnique.com](http://www.sextechnique.com/) מגדיר את עצמו כ"המדריך
שלכם על איך לעשות את זה כמו שצריך". לא מדובר בעוד אתר זימה, אין פה תמונות
של בחורות עם שחקני הנבחרת, אבל יש פה הרבה הסברים מלומדים כמעט על כל דבר שקשור
למין, כולל עצות ממבקרים אחרים באתר. זה אתר רציני, עם מאמרים, ספרים, וקישורים.
רוצים דוגמאות? בבקשה. בחלק של האוננות הגברית, למשל, מתוארת טכניקה המצריכה קירור
יד ימין במים צוננים וחימום האיבר עם כרית חימום לפני האקט. אהמ. ניסינו – וזה פשוט עולם אחר. ההסבר המלומד של השפעת סוכריות נגד שיעול על
מין אוראלי, הותיר אותנו פעורי פה. עוד באתר ניתן למצוא את הטקסט המלא של
ה"קאמה סוטרה", והסברים על סקס טנטרי (אל תשאלו, באמת, אל תשאלו) היינו
שמחים להביא לכם עוד פנינים מהאתר הזה, ומאתר האח שלו – [www.letsmasturbate.com](http://www.letsmasturbate.com/), אבל את הקטע עם הבננה (וזה כל
כך לא מה שאתם חושבים), אין עיתון בעולם שיפרסם. שיהיה בהצלחה.

 

לפעמים, לעיתים רחוקות, קורה
שאנחנו נתקלים באתר שגורם לנו ייאוש. אתר כמו – [http://listen.to/girls_fart](http://listen.to/girls_fart), הוא אתר שיותר ויותר משכנע
אותנו שאם לא היתה עברית באינטרנט, העולם היה קצת יותר טוב. אולי בגלל זה, כל כך
טוב שזכינו לראות השבוע את אתר "קונספציה" – [www.extopia.co.il/concept](http://www.extopia.co.il/concept) – אתר
קטן, מושקע ויפהפה. כמו שמייסדיו הגדירו אפשר לכתוב אתרים גם למשתמש המתוחכם,
שמוכן לקרוא טקסטים ארוכים, ובעברית. פשוט תענוג צרוף. באתר נוכל למצוא בין השאר
סיפורים קצרים משולבים באנימציה ומוזיקה, ראיונות קצת פחות שגרתיים ממה שאתם
רגילים, והכל מעוצב לעילא ולעילא. עם זאת, מכיוון שהאתר הראשון ציער אותנו כה,
המשכנו לחפש לנו מקום בו נוכל לפרוק את צערנו, ומצאנו את kvetch.com. עוד אתר יפהפה שייתן לכם
לפרוק את הקיטורים הקטנים שלכם ("קווצ'ים" בעדות האשכנז) מעל הלב,
ולקרוא קווצ'ים של אנשים אחרים. הקווצ'ים מחולקים לקטיגוריות כמובן, יש קוו'צים של
עבודה, יש קווצ'ים של המשפחה וכמובן –
קווצ'ים של הלב. האתר בנוי ככה שאפשר להשאיר אותו כחלון קטן בפינת שולחן העבודה
שלכם, עם קווצ'ים קטנים שמתחלפים להם כל כמה שניות. כמו שאומרים אצלנו בעדה – א-מחייה.

 

# קטנטנות

* עזבו אותכם מלקרוא את עיתוני סוף
השבוע. "חוצה ישראל" ב- [www.kotarot.co.il](http://www.kotarot.co.il/)
 כל יום ראשון יסכם לכם את מה שהיה שווה
לקרוא, ולא תצטרכו לסחוב ערימות נייר.

 

* בעקבות בקשות הקהל – בובות וודו וירטואליות שאפשר לשלוח לאנשים שממש אוהבים:

[www.virtual-design.com/v2/onlinedemos/voodoodoll/voodoo.htm](http://www.virtual-design.com/v2/onlinedemos/voodoodoll/voodoo.htm)

 

* כולם מכירים את
"ג'ני-קאם", אבל כמה מכירים את האתר הבא? [www.notjenni.com](http://www.notjenni.com/) הוא פרודיה מצחיקה להפליא על
"ג'ני-קאם" המיתולוגית. לא תצטערו.

 

* נדחתה הצעת הפשרה של משפחת רבין
להוסיף ללוח ההנצחה "בידי א שווארצה חייה" – מתוך אתר ההומור
שלפעמים פוגע [www.com-edi.co.il](http://www.com-edi.co.il/)

 

* תמורת הסכום הפעוט של 2.3 מיליון
דולר, תוכלו לרכוש לכם בית בתוך בסיס טילים נטוש - [www.missilebases.com/new](http://www.missilebases.com/new)

 

* כבר שבוע שנערות חביבות דוחפות לנו
ליד בלונים של "תפוז" ([www.tapuz.co.il](http://www.tapuz.co.il/)), אז נכנסנו, נתקלנו בטור של קארין ארד, והאמת –
חבל על הבלון.

 












