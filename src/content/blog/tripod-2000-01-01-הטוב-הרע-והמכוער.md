---
title: "הטוב הרע והמכוער"
pubDate: "2000-01-01"
source: "tripod"
category: "blazer"
original_file: "/writings/blazer/compApril.html"
---

**


 

@כותרת:

@קרדיט:

@משנה:

@רציף:

אחרי שבחודשים
האחרונים עשינו הכל על מנת לדאוג שהמחשב שלכם בטוח, מחובר, מדפיס ונמצא ברשת, הפעם
ננסה לדאוג שיהיו לכם כל התוכנות שאתם צריכים, אפילו אם אתם לא יודעים שאתם צריכים
אותן. חוץ מזה גם נציין כמה תוכנות שעדיף לכם בלעדיהן. דרך אחת (ולא רעה בכלל) היא
ללכת ל- download.com, להסתכל על רשימת התוכנות הפופולריות להורדה, ולהוריד אותן אחת
אחת. כל כך הרבה אנשים לא יכול לטעות (לרוב). אנחנו ננסה בכל זאת לסווג לכם את
התוכנות לפי תחומים, וקצת פחות לפי שלטון הרוב.

 

@ביניים:

מוסיקה עוברת, מוסיקה
נשארת**

** **

**@**רציף**:**

יש לא מעט מומחים
שאומרים שההצדקה היחידה לכל הסיפור הזה של אינטרנט מהיר היא אחת ויחידה (לא פורנו,
סוטים) – הורדת מוסיקה מהרשת. כמובן שאין בכוונתנו לעודד מנהג פלילי ולא מוסרי
שכזה, אבל נניח שאתם ממש חייבים, אבל חייבים, את הדואט המופלא של אביבה אבידן ואלי
לוזון, "פרי גנך", חנויות הדיסקים סגורות, ויש לכם ADSL טרי שפשוט מתחנן שתשתמשו בו. בשביל זה יש את KaZaA, תוכנת שיתוף הקבצים החביבה עלינו. KaZaA
היא תוכנה יחסית פשוטה – נרשמים, מתחברים, מחפשים ומוצאים. אפשר למצוא שם כמעט הכל
– החל משירים, קטעי וידאו (רוצים לדעת מה קורה בפרק הבא של "הבית הלבן"?
אנחנו כבר יודעים), תוכנות וכל קובץ אחר שתנסו לדמיין. חשוב לזכור שאת שמות הקבצים
כותבים אנשים, וכאשר מדובר בעברית שנכתבת באנגלית – תדמיינו את כל שגיאות הכתיב
האפשריות ורק ככה תמצאו את מה שאתם רוצים. כאמור, אין משום הדברים האלה המלצה
לפגוע בזכויות יוצרים, אבל בכל זאת. חשוב מאוד לסרוק כל קובץ שאתם מורידים עם
אנטי-וירוס. יש הרבה אנשים רעים שם בחוץ.

ברגע שהורדתם את השיר
שרציתם, אתם רוצים לשמוע אותו נכון? במקרה הזה – ישן וטוב זה הרעיון הכי נכון. WinAmp, נגן ה- MP3 הראשון
שיצא הוא עדיין התוכנה הכי נוחה, הכי זריזה והכי אמינה לשמיעת קבצי מוזיקה. לאלו
מכם שמחזיקים מעצמם הרפתקנים, לאחרונה יצאה גרסה 3 של WinAmp,
אבל לעניות דעתנו היא גם פחות נוחה, עדיין יש בה בגים, ולכן מומלץ שתורידו ותתקינו
את הגרסה הקודמת (2.78), ולו רק כי יש לה סקין של בית"ר ירושלים (עם תמונה של אלי
"המלך" אוחנה).

עכשיו נניח שאתם
אנשים נחמדים, ורכשתם דיסק במיטב כספכם. אלא מה – אתם רוצים לשמוע אותו בנגן ה- MP3 שלכם, ובשביל זה צריך לעשות מה שנקרא Ripping
– הפיכת קטעי מוזיקה מ- CD ל- MP3. החדשות הטובות – יש מיליון תוכנות שעושות את זה. החדשות הרעות –
אף אחת מהן לא להיט. התוכנה שאנחנו הכי אהבנו היא Music Match Jukebox. היא תוכנה גדולה, כבדה, ותנסה להשתלט לכם על המחשב (או לפחות על
הקטעים שבו הוא מנסה לנגן מוסיקה), אבל היא עושה Ripping
בצורה מאוד מהירה ומאוד נוחה. אה כן, והיא חינם (חוץ מההצקות שתקנו אותה).

 

איזה תוכנה לא להתקין
בקטיגוריית המוסיקה? RealPlayer. Real היו פעם חוד החנית בכל מה שקשור לאודיו ווידאו מהרשת, ועדיין
מגיעה להם איזו מידה של סימפטיה כי מייקרוסופט דוחקים אותם מהשוק, אבל זה לא משנה
את העובדה שיש להם מוצר מחורבן, כבד, שתוקע את המחשב (קצת בדומה לנטסקייפ). אפשר
להסתדר יופי עם Windows
Media Player ועם Quicktime (שעוד נגיע אליו), ככה שאפשר ורצוי להימנע מ- RealPlayer (שגם טורח להתקין לכם עוד שתיים שלוש תוכנות שלא ממש רציתם).

 

@ביניים:

**מילים מילים, ואת
משמעותן**

** **

@רציף:

זה נשמע מאוד פשוט
ומאוד טריוויאלי, אבל האמצעי שלנו לכתוב טקסט הוא אחד הרכיבים היותר חשובים של
חיינו הדיגיטליים. עם כל מעבדי התמלילים שיש לנו היום, לכאורה לא צריכים עוד
תוכנות קטנות בשביל לכתוב טקסטים. אבל כל מי שפתח פעם Word
בשביל לכתוב לעצמו פתק קטן, וחיכה חצי שעה עד שזה ייפתח, מבין על מה אנחנו מדברים.
לצורך זה אנחנו רוצים לשוב ולהמליץ על TextPad,
אפילו שהמלצנו עליה בעבר. מדובר בתוכנה קטנה, זריזה, ונוחה לכתיבת טקסטים. החל
מפתקים קטנים, ודרך אתרי אינטרנט שלמים וקוד של תוכנות.

אם כבר בטקסט עסקינן
(מעבר חד, אך מאולץ) זה הזמן להזכיר את Acrobat Reader.
יש היום הרבה מאוד מסמכים שנכתבים בפורמט PDF (רק
אלוהים יודע למה), כולל באינטרנט. אביזר חיוני למחשב שלנו הנו Acrobat Reader שיודע לקרוא את המסמכים הנ"ל. אמנם זו תוכנה איטית וכבדה,
אבל מה לעשות, היא היחידה שמטפלת בעניין. אחרי שסיימנו עם הטקסט, הגיע הזמן לטפל
בתמונות. הרבה אנשים מתעקשים להשתמש ב- ACDSee
בתור התוכנה שאיתה הם צופים בכל אותן תמונות מצחיקות בטירוף שממלאות את האי-מייל
שלנו. הבעיה העיקרית עם ACDSee היא
שהיא איטית, כבדה, ומציקה לכם שתקנו אותה. יש תוכנות שעונות להגדרות הבאות ובכל
זאת אנחנו משתמשים בהן. העניין הוא של- ACDSee
יש תחליף – XNView. XNView היא תוכנה יותר מהירה, יותר קלה, יותר נוחה והיא לגמרי בחינם.
הבוז לקפיטליזם! יחי הקוד החופשי!

** **

**@ביניים: **

**רק אני והדפדפן שלי**

** **

@רציף:

נעבור לדפדפן שלנו
(אחת המילים העבריות היותר מטרידות שיש). אפשר להתקין לו הרבה מאוד תוספות, אז
ננסה לברר איזה כדאי, ואיזה אפשר בלי. נתחיל בתוספים הגרפיים. יש לנו כמובן את Quicktime הגאוני, מתוצרת Apple,
שמאפשר לנו לראות את כל ה'בקרובים' לסרטים (בהנחה שיש לנו קצב גלישה כזה שלא יהפוך
כל דבר לסיוט). אמנם Quicktime מציק
כל פעם שאנחנו פותחים אותו (הוא נורא רוצה שנשדרג ל- Quicktime Pro, שעולה כסף. איזו הפתעה), אבל הוא נהיה הסטנדרט של סרטים באינטרנט
וטוב שכך. התוסף השני שנרצה להתקין כבר הפך מזמן לתקן המחייב לאנימציה באינטרנט – flash. לא ניכנס של 1000 הדרכים בהן בוני אתרים משתמשים בפלאש לא נכון,
אבל אם עדיין אין לכם פלאש מותקן, זה הזמן.

נסיים את פרק הדפדפן
בתוכנה שתגן עליכם מהאיום הכי גדול לשפיותכם (לא, לא תעריפי ה- ADSL) – הלא הם הבאנרים הקופצים עליכם מכל אתר ואתר. יש מעט דברים יותר
מייאשים מלפתוח אתר כל שהו רק בשביל לגלות ששלושה, ארבעה או יותר חלונות קופצים
לכם פתאום, מכסים לכם את המסך, לרוב תוך השמעת צלילים רמים ככל האפשר. Pop-up Killer הורג את כל הבאנרים האלה כשהם קטנים והופך את חווית הגלישה למשהו
אחר לגמרי, כזאת שלא תגרום לכם לסיים את היום באברבנל.

 

**@ביניים:**

**אחי, איפה אתה?**

** **

@רציף:

כל מי שנמצא בגילאים
שבין 25 ל- 35, יודע שלפחות חצי מהחברים שלו נמצאים באיזור חיוג 001, עם וריאציות
קלות. מכיוון שלדבר בטלפון עם חו"ל, זה עסק גם יקר וגם מסובך לוגיסטית, הרבה
יותר פשוט לדבר דרך האינטרנט. יש שתי דרכים לעשות את זה – טקסט לעומת אודיו-וידאו.
על אודיו-וידאו נדבר בפעם הבאה. בכל מה שקשור לטקסט, הרבה מאוד אנשים אוהבים לטבוע
משפטים כמו "דור ה- ICQ",
ולטעון שזה שינה את התרבות שלנו וכל זה, אבל אנחנו נשתדל להימנע מניתוחים
אנתרופולוגיים פלצנים ופשוט נמליץ לכם על תוכנות טובות. יש לא מעט תוכנות מסרים
מיידיים שם בחוץ, חלקן נותנות לנו ממשק לכל השאר, כמו "טריליאן", וחלקן
נותנות לנו חזה נפוח מגאווה ציונית כמו ICQ (בימים
אלו קצת קשה למצוא סיבות לגאווה ציונית), אבל שתי התוכנות הכי קטנות, הכי זריזות
והכי נוחות הן – MSN
Messenger ו- Yahoo! Messenger. ההבדלים ביניהן מועטים עד מאוד. Yahoo
עוברת Firewall יותר טוב, ל- MSN יש
ממשק מאוד נוח ל- Hotmail. באופן כללי, הכלל הכי טוב על מנת להחליט באיזו תוכנת מסרים
מידיים יש להשתמש הוא פשוט – באיזו משתמשים החברים שלכם. אם כל החברים שלכם ב- Yahoo, לכו עליה. אם הם מעדיפים לסבול מהאיטיות של ICQ – אין ברירה, תצטרפו למיליונים שכבר שם.

 

@**ביניים:**

**שונות ופרפראות**

 

@רציף:

עוד שתי תוכנות
קטנות, אך לא פחות חשובות, הן אלו שלא נופלות בשום קטיגוריה (מה לעשות). הראשונה
היא WinZip. היא כל כך בסיסית שלפעמים שוכחים בכלל שהיא קיימת, עד שמגיעים
למחשב שבה אין אותה והרצון העז לצרוח גובר רק על הבחילה הנוראית שבאה מההבנה שאין
לכם דרך לפתוח את הקובץ שהבאתם על דיסקט. לפני כל דבר שאתם מורידים, מתקינים או
מארגנים – תתקינו WinZip. למי שעדיין לא מכיר – מדובר בתוכנה הכי פופולרית לכיווץ קבצים
לגודל מינימלי. חצי מהתוכנות שתורידו מהרשת אחרי שתקראו את המדור הזה יהיו מכווצות
על ידי WinZip, אז חבל לבזבז את הזמן, נכון?

התוכנה השנייה שכדאי
לנו להוריד היא SANDRA. בניגוד לשמה החושני (חוק בטלוויזיה האמריקאית אומר שכל גיבורה
ששמה מסתיים ב- A תהנה מחזה מפואר. תבדקו את זה), סנדרה אינה תוכנה קלת דעת. היא
תוכנה אשר תבצע סריקה מעמיקה של המחשב שלכם (של החומרה בעיקר), ואף תוציא לכם
המלצות של מה כדי לשנות על מנת לשפר את תפקודו. אם תהיתם איזו גרסת BIOS יש לכם (תודו, תודו שתהיתם. אם רק מישהו היה יודע מה זה ה-BIOS הזה לעזאזל), סנדרה תיתן את התשובה. מומלץ להשתמש לפני שמתקשרים
לחבר שמבין במחשבים כדי שיפתור לכם איזושהיא תקלה. ככה תוכלו להגיד לו בדיוק את
הקונפיגורציה של המחשב שלכם. לכל מה שקשור לתוכנה, כבר המלצנו בעבר ונמליץ שוב על C|Net Catchup, התוכנה שתבדוק שכל התוכנות האחרות במחשב שלכם מעודכנות.

 

@**ביניים: **

**איפה להוריד **

** **

@רציף:

את רוב התוכנות
שפירטנו במדור כדאי ואפשר להוריד ב- [www.download.com](http://www.download.com/), מבית C|Net. יש מעט מאוד דברים שאי
אפשר להוריד משם. הדבר היחיד שאין שם (ובאמת, הם צריכים להתבייש. לעמוד בפינה, עם
הפנים אל הקיר, ולהתבייש) זה הסקין ל- WinAmp
של בית"ר ירושלים. אותו אפשר להשיג ב- [www.winamp-skins.com/sport.shtml](http://www.winamp-skins.com/sport.shtml). שלא תבואו אחר לבכות שאנחנו משאירים אותכם בלי כלום.

** **

**@ביניים:**

**על כימיה והתאמה**

 

@רציף:

בימים אלו אני שקוע
עד צוואר בהכנות לחתונתי הממשמשת ובאה (תודה, תודה, בקרוב אצלכם). מתרוצץ בין
קייטרינג לקייטרינג, די.ג'יי לדי.ג'יי, ועוד לא התחלנו לדבר על חליפה לחתן, שמלה
לכלה וכל שאר ההוצאות הכבירות שכרוכות בלהרים חתונה בימים אלה של פיחות מואץ. למה
אני מטריח אותכם עם כל הסיפורים האלה? כי למצוא תוכנה טובה למשימה מסוימת, זה קצת
כמו למצוא ספק טוב לחתונה. מתחילים מרשימות "מומלצים", טיפים שחברים
נותנים, דברים שרואים בעיתון וכאלה. הולכים, מנסים, פוסלים על סמך שיקולים לא
ענייניים ("אני לא אוהב את הדיבור של הדי.ג'יי הזה" או לחלופין –
"יש לחברה הזאת אתר מכוער, בוא לא נשתמש בתוכנה שלהם"), אבל בסוף, מה
שקובע יותר מהכל, זו הכימיה האישית. יכול להיות שלמשימה שלשמה אתם משתמשים בתוכנה
כלשהי יש תוכנה הרבה יותר "טובה", הרבה יותר "נחשבת" וכזאת
שהיא היא הדבר החם בתחום. זה לא משנה. אם נוח לכם לכתוב את המסמכים שלכם עם
"איינשטיין", לכו על זה. לא צריך ללכת על מה שנחשב. צריך ללכת על מה
שטוב לכם. לא יותר ולא פחות.

 

** **

@כותבוקסה:

## הטוב הרע והמכוער

 

@רציף:

**הטוב – אתר מבקר
המדינה – **מעבר
לעובדה שיש לאתר מיילינג-ליסט, שאפשר לקרוא שם את כל הדו"חות של מבקר המדינה,
הוא מופיע גם בערבית, בניגוד לרוב האתרים של משרדי הממשלה.

[www.mevaker.gov.il](http://www.mevaker.gov.il/)

 

## המכוער – האתר מדבר בשם עצמו –

## [www.geocities.com/tmonot_2000/ntn.html](http://www.geocities.com/tmonot_2000/ntn.html)

 

**הרע – **האתר הזה מהווה תחרות
קשה לקטיגוריית המכוער בעצמו, אבל בכל זאת - [www.baba.com](http://www.baba.com/). מעולם לא ראינו שימוש כה רע במולטימדיה. טוב, לא מעולם, אבל כמעט
מעולם.












