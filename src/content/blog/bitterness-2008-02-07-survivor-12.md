---
title: "דו\"ח הישרדות, 7.2.2008"
pubDate: "2008-02-07T20:38:54"
source: "bitterness-inc"
category: "Bitterness Inc"
original_id: 120
---

כל מי שיש לו "יס מקס" יודע שיש לדבר הזה חמש מהירויות - מ"פליי" רגיל, דרך מהירות מואצת (אבל שעדיין רואים כתוביות) וכלה במהירות 5 - דילוגים של 15 דקות.  

למקרה שלא היה ברור - הפרק של אתמול ב"הישרדות" היה "מקס 5". יכולתם לדלג בקפיצות של 15 דקות ועדיין לא הייתם מפסידים שום דבר. אלוהים, איזה שיעמום.  

בואו ונראה מה היה לנו בפרק: 
 - 45 שוטים שונים של התחת של מרינה. וכן, יש כזה דבר "יותר מדי"
 - דן מנסה לחזק את מעמדו על ידי שטיקים פאסיב-אגרסיב הישר מגטו לודז' - "אתם תאכלו לכם, בזמן שאני אסדר את השולחן". "זה לא נראה לי מנומס לאכול לפני שכולם יושבים" מה עם לאכול למישהו בפנים כשלך יש ולו אין? איך זה היה מתקבל באוניברסיטה בראדום?
 - שחר ומשה נשלחים לפיקניק זוגי. אלוהים, איך אף אחד לא חשב לשים להם בסל הפיקניק משהו שיעזור להם באמת. אישיות, נגיד.
 - אם כבר מדברים על שחר ומשה - הם זוג מאד מעניין. שניהם לוזרים, רק שהוא מודע לזה.
 - ואם כבר מדברים על משה - איך אף אחד עוד לא לקח אותו להיות פרשן בערוץ הספורט או משהו כזה? אני רציני לגמרי - האיש הוא משורר שלא מוערך דיו, ובצדק. הוא יכול להיות ג'ימי קימל הבא. 
 - יעל מתחנחנת לליה, מרינה מתחנחנת למושיק (אני לא משוכנע שזה בגלל המשחק דרך אגב) ורק נעמה עסוקה בלהיעלב. כדאי לך מאוד שדן לא ייקח חסינות ביום שבת, כי אז את בדרך לכרמיאל.
 - מה שמביא אותנו ליום שבת - לא צריך להיות גאון מיוחד בשביל להמר על דן. אבל - אם האיש לוקח חסינות אישית, חבל לכולכם על הזמן. יהיה בלגן. או שתהיה נעמה. או שיהיו שניהם.

 

שבת שלום! Technorati tags: [הישרדות](http://technorati.com/tags/%d7%94%d7%99%d7%a9%d7%a8%d7%93%d7%95%d7%aa), [ערוץ 10](http://technorati.com/tags/%d7%a2%d7%a8%d7%95%d7%a5%2010), [Survivor](http://technorati.com/tags/Survivor)