---
title: "01.14.2001"
pubDate: "2001-01-01"
source: "tripod"
category: "internet"
original_file: "/writings/internet/2001/01.14.2001.html"
---


 










 |



 |


 |

**Sat, 13 April 2002**

 

:: גברים בלבד ::

שבוע שעבר ביקרתי
באחת מחנויות הענק שמוכרות דברים לשיפוצניקים שבינינו. אני אמנע מהשם כדי לא לעשות
פרסומת סמויה, אבל זה מתחיל ב"הום" ונגמר ב"סנטר". בהיותי גבר
טיפוסי אתם יכולים לנחש שיצאתי משם ברכוש רב, עם הרבה מאוד דברים שאני לא ממש
צריך, החל ממזוודת כלי עבודה חדשה ("יש פה גם מקדחה, גם פטיש  ואפילו את הדבר הזה שעושה את, נו,
זה", ניסיתי להסביר לזוגתי הספקנית), דרך מתקן חדיש לניירות טואלט וכלה בערכת
עזרה ראשונה לרכב ("תמיד טוב שיהיה, לא?"). כמובן שהגעתי הביתה לא היה
לי מושג איך להשתמש בכל זה. כאן בא לעזרתי האתר הבא – [www.diynet.com](http://www.diynet.com/). DIY אלו ראשי תיבות של Do It Yourself,
וכמו שאפשר להבין, מדובר באתר שיסביר לכם כל מה שתרצו לדעת על שיפוצים בבית. אם זה
בחירת מקדחה מתאימה ואם בהתקנת כדור מראות מסתובב בחדר השירותים (תנסו, זה פשוט
עולם אחר). אני אישית מסוגל לבלות שם שעות בבהייה בכל אותם פרויקטים שלא אשלים
לעולם. יש גם שירות של "שאל את המומחה" בכל שבת בין עשר בבוקר לחצות
(זמן ניו-יורק). מה עוד צריך גבר בחיים?

 

:: סלח
לי אבי, כי חטאתי ::

רובנו גדלנו על סרטים
אמריקאיים רעים. זו לא אשמתנו, זה מה שמראים לנו. אי לכך ובהתאם לזאת, רובנו
שולטים היטב בקלישאות העולם המערבי. אחת היפות שבהם הינה הסצינה בה הגיבור/ה נכנס
לתא הווידוי של הכומר, מתוודה על חטאיו ומקבל מחילה אינסטנט (או נרצח, תלוי בסוג
הסרט). רק תנסו לספור כמה סצינות כאלה ראיתם בקולנוע עד היום ותבינו על מה אני
מדבר. בואו נחשוב לרגע על הקונספט הזה של הווידוי – מדובר בסטארט-אפ מטורף. קחו את
כל הדברים הרעים שעשיתם, לכו לתא קטן תשפכו הכל, וזהו – אתם מחולים. אצלנו היהודים
צריך לצום יום שלם, וגם אז לא בטוח שנקבל סליחה (חידה: כמה ימי כיפור צריך לצום
כדי לכפר על בזבוז הכסף שלנו על מערכת בחירות מטופשת?). כמובן שכל הסיפור הזה הגיע
לאינטרנט, והאתר הבא מאפשר לכם להתוודות קבל עם ועדה – [www.notproud.com](http://www.notproud.com/). באתר אפשר להתוודות או לקרוא וידויים של אנשים, מחולקים לפי שבעת
החטאים המרכזיים של הנצרות. עיצוב פשוט, מינימליסטי מעניק אווירה מכובדת לכל
הסיפור. מכיוון שאני מכיר את ציבור הקוראים שלי, אני ממליץ לכם להתחיל
מ"תאווה". לא לילדים...

 

:: אתר לשבת ::

לא נשאיר אותכם בלי
משהו קצת יותר משעשע לשבת, נכון? אז הנה האתר של דין ונייג'ל, [www.deanandnigel.co.uk](http://www.deanandnigel.co.uk/), שני בחורים בריטים תמוהים משהו שמטרתם היחידה בחיים (כך נראה) היא
להתמזג עם אנשים. יש באתר הרבה מאוד תמונות בהם השניים (או אחד מהם) מנסים להיבלע
ברקע האנושי. למה? לא ברור. מצחיק? למה לא.

 












 |