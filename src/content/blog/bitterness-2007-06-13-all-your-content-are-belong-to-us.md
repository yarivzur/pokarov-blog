---
title: "All your content are belong to us"
pubDate: "2007-06-13"
source: "bitterness"
original_id: 67
slug: "all-your-content-are-belong-to-us"
---

עקב צירוף נסיבות מצער, נאלצתי (יחד עם כל החמולה) לעבור לגור לחודש אצל ההורים. מה לעשות וההורים חשוכי "יס" ונאמנות תמוהה במיוחד לערוץ 8 משאירה אותם עם הוט כבר שנים ארוכות. מה לעשות. בקיצור - ידעתי שאני הולך לבלות חודש בלי "יס" וקצת התחלחלתי - בכל זאת. חודש בלי גריי'ס אנטומי, הפרקים החדשים של הסופרנוס, הישרדות, OC, מגרש ביתי, משמרת שלישית, איך פגשתי את אמא שלך, יורדים בגדול (האמריקאית והישראלית), טורצ'ווד, סטארגייט סג-1, סטארגייט אטלנטיס, עקרות בית נואשות, שארק ואיש משפחה (כן, זאת באמת רשימת הסדרות שאני מקליט ורואה כל שבוע, וכן, יש לי עבודה. שתיים. וכן, יש לי ילדים - שניים. ולא, אני לא ישן). 

אבל, נחום התנחמתי, אין לי מה לדאוג. יש לי בערך גאזיליון של שעות מוקלטות על המקס שאף פעם אין לי זמן לראות - סרטים, תכניות תעודה, מה לא. שמח וטוב לב הקפאתי את המנוי על "יס" לחודש (שירות הלקוחות היו אדיבים ומצוינים כהרגלם), ואז נכנסתי להלם - לא יכולתי לראות אף אחת מהתוכניות המוקלטות על המקס שלי!!! 

 

מסתבר, שאם מקפיאים את המנוי, ההצפנה שמגנה על התכנים של המקס מלהיות מועתקים למחשב שלכם (כן, יש כזאת) מניחה שאסור לכם לראות מה שמוקלט. סססססאמק. אני לקוח של המקס מאז שהוא היה בניסוי, וכשנגמר הניסוי קניתי אותו במיטב כספי רק כדי לגלות אחרי 12 תשלומים שהמחיר ירד לחצי, אבל זאת הפעם הראשונה ששקלתי לזרוק אותו מהקומה הרביעית. 

מכיוון שאני לא טיפוס שזורק דברים, לא עשיתי את זה (מה גם שעוד חודש אני אחזור להתמכרות), אבל זה גרם לי להתחיל להרהר בלהרים HTPC בבית. יש לי שני מחשבים ישנים מושבתים שאפשר לקמבן מהם אחד עובד + כרטיס טלוויזיה טוב - ואולי נעשה יס מקס משלי בלי טובות מאף אחד. כמובן, שאחרי שמסתמכים על הנסיון של [אחרים](http://www.holesinthenet.co.il/?p=124) מבינים שהבעיה העיקרית תהיה - למצוא זמן לשחק עם זה... Technorati tags: [yes](http://technorati.com/tags/yes), [max](http://technorati.com/tags/max), [pvr](http://technorati.com/tags/pvr), [htpc](http://technorati.com/tags/htpc)