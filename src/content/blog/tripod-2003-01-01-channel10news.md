---
title: "Channel10News"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/Channel10News.html"
---

**


 





 | [.portfolio](../../../../Portfolio.html) 
 | [.writings](../../../fog0000000017.html) 
 | [.bio](../../../../bio/fog0000000019.html) 
 | [.links](../../../../links/fog0000000097.html) 
 | [.blog](../../../../blogIndex.html) 
 | [.home](../../../../Home.html) 





 |



 |


 |

**Fri, 07 February 2003**

@כותרת: **

**אף מילה על מיקי**

 

@ביניים:

כשוויתרנו על ערב עם חברים ב"מולי בלום" תחת התירוץ של "אנחנו צריכים לכתוב על מיקי ויעקב", התגובה המקובלת היתה – "לא כתבו על זה כבר מספיק?", ואללה, צודקים. אנחנו לא הולכים להגיד בקטע הזה שום דבר על מיקי. לא נדבר על החום האנושי שהיא מצליחה לייצר בניגוד לרובוטיות המעציבה של יונית (איפה יונית שהיתה אצל יאיר לפיד? תחזירו לנו אותה), אנחנו לא נעשה השוואה של צבעי שיער, לא נדבר על איך מיקי ויעקב יושבים קרוב מדי אחד לשני (אלי אילדיס יודע?) ושימו לב – אנחנו אפילו לא הולכים להגיד מילה על הנשיקה בתום השידור הראשון.

אנחנו רוצים לדבר על החדשות. זוכרים? אותם דברים שהמגישים מקריאים? אז אנחנו רוצים להגיד משהו. כל ועדות המדרוג שבעולם יכולות לשבת לנו על הבטן (יש מקום, תאמינו לנו, למרות שהשמן המכביסט מראה סימני התכווצות מדאיגים), אנחנו מעכשיו רואים רק את חדשות 10. אנחנו הולכים לראות אותם מכמה וכמה סיבות, שאף אחת מהן לא קשורה לעבודה שזה יחסוך לנו לראות את דני רופ.

אנחנו הולכים לראות רק חדשות ערוץ 10 בגלל צבי יחזקאלי, שהוא כנראה הכתב עם הביצים הכי גדולות במזרח התיכון מאז איתי אנגל. אנחנו לא נוסעים באיילון בלי ליווי והאיש משוטט בצפון עיראק.

אנחנו הולכים לראות רק חדשות ערוץ 10 בגלל שיש להם ספורט במהדורה, כמו שיש בכל מדינה מתוקנת, לא משאירים את זה לדיווחים רבעוניים של ציון ("הקרציה") נאנוס.

אנחנו הולכים לראות רק חדשות ערוץ 10 בגלל שהם הבינו שאם "דעת יחיד" הולך כל כך טוב ב"אולפן שישי", למה שזה לא יעבוד על בסיס יומי, וכשמביאים אנשים כמו מוטי קירשנבאום, רינו צרור וקובי אריאלי שיעשו את זה – זה גם יוצא טוב, וגם אף אחד לא מנפנף לנו עם אצבעות לפנים.

אנחנו הולכים לראות רק חדשות ערוץ 10 כי בזמן שסלימאן אל-שאפעי מראיין בפעם השמונים וחמש אלף ילדים במחנה הפליטים שאבורה מה דעתם על המצב (תנחשו לבד מה דעתם), שלומי אלדר הולך לצוד קסאמים עם הרשות הפלסטינית.

אנחנו גם הולכים לראות רק חדשות ערוץ 10 בגלל שבחצי שעה אי אפשר להתחיל לסקר את כל מה שקורה פה בצורה רצינית, ובגלל שיום אחרי שקורה אסון המעבורת, לראות את שמעון פרנס ישר אחרי זה באמת יותר מדי.

עכשיו ברור לנו שלרובכם (אם לא לכולכם) מה אנחנו הולכים לראות או לא לראות מגרד את קצה הביצה (או הביצית, למה להפלות). ברור לנו גם שלחדשות 10 יש עוד הרבה בעיות שהם צריכים לעבוד עליהם, לא פחות ברור לנו שערוץ 2 הולכים לקרקס את ערוץ 10 ברייטינג עוד הרבה זמן (כמעט כמו שברור לנו שפניג'ל ימשיך לאכול מרורים בבית"ר).

מגיל קטן לימדו אותנו שני דברים – תמיד תלך על האנדרדוג, והפועל תל-אביב זה רע. במקרה של חדשות ערוץ 10 הם אולי האנדרדוג של הרייטינג, והסיכוי שתעברו לראות אותם קטן מאוד – אבל הם היום מהדורת החדשות היותר טובה שיש בארץ. לפחות עד שדני רופ יעבור אליהם.

 

 

 











 |