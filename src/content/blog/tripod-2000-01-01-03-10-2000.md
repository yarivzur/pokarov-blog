---
title: "03.10.2000"
pubDate: "2000-01-01"
source: "tripod"
category: "internet"
original_file: "/writings/internet/2000/03.10.2000.html"
---

**


 
















**Sat, 13 April 2002**

 **

**:: כפרות ::**

אנחנו מכירים את הקוראים
שלנו. רובם כופרים בעיקר, אוכלי שפנים והכי גרוע – גולשים באינטרנט ביום כיפור,
ולא על רולר בלייד"ס למרות שזו מצווה גדולה. שלא תבינו לא נכון, אנחנו לא
מעודדים התנהגות נלוזה שכזו, אבל כבר נאמר במקורות "יודע צדיק נפש
בהמתו" (מסכת כתובות, דף סב') אז מכיוון שאתם ממילא הולכים לחטוא, לפחות תעשו
את זה עם אתרים טובים. לכן נביא לכם השבוע כמות אתרים מרשימה, שתחזיק אותכם בסוף
שבוע הארוך הזה. ואנחנו? אנחנו נהיה בבית-הכנסת המרכזי, של קהילת יהודי ג'מאייקה.

 

דבר ראשון – למי שרוצה קצת
מסורת, או רוצה לברר אם הוא זוכר נכון מה שלמד מסידרת הטלוויזיה החינוכית האלמותית
"שניים אוחזין" – מנוע חיפוש לפסוקי גמרא. www9.cc.huji.ac.il/snunit/kodesh/bavli

 

ולאחר הקודש נחזור לחול, ולאוכל
והפעם: בוטנים. 2000 שימושים אלטרנטיביים לחמאת בוטנים, החל מצללית לעיניים, דרך
דיאודורנט וכלה באמצעי בטוח לגרום לכלבים להתחרפן (למרוח על הגב פעם ביום. לא
ניסינו, באמת)
www.members.kconline.com/kerr/pb.htm.

 

לפני מספר חודשים סיפרנו כאן
על אתר המציג רשימה של Easter Eggs, כל
מיני הפתעות קטנות שמתכנתים אוהבים להשאיר בתוכנה. מסתבר שגם ב- DVD-ים יש כאלה. דברים בסגנון: "ב- DVD
של "החומה", אם לוחצים על "9" בשלט, אפשר לשמוע קליפים מתוך
התקליט Animals של פינק פלויד". שעות של הנאה עם מאגר ה- DVD הביתי שלכם.

[www.dvdreview.com/html/hidden_features.shtml](http://www.dvdreview.com/html/hidden_features.shtml)

 

קצת משלנו – לפני שבועיים גנב
מישהו את השרתים של Zooloo.co.il. הצוות
ב"זולו" הזדרז להפנות אצבע מאשימה כלפי הפורטלים הישראלים האחרים. לשמור
ולקרוא כשאתם צריכים קצת צחוק בריא - [www.zooloo.co.il/forums/readmessage.asp?mid=519](http://www.zooloo.co.il/forums/readmessage.asp?mid=519)

 

פרודיה חביבה על ה- NRA, אותו איגוד אמריקאי הנלחם בחירוף נפש על זכותו של כל משוגע
להחזיק קלאצ'ניקוב, באתר "רובים לילדים" - [www.chickenhead.com/features/nrakids](http://www.chickenhead.com/features/nrakids). במסגרת האתר "ילדים וילדות שואלים – איזה אקדח מתאים
לי?"

 

HissyFit, עוד אתר של נשים אסרטיביות ושנונות, שיש להן מה להגיד על כל דבר,
ואתם יודעים כמה אנחנו אוהבים אתרים כאלה, באמת. הערצה גדולה לסטיב בושמי ולאיבר
המין שלו, ועיצוב גרפי משובח במיוחד – [www.hissyfit.com](http://www.hissyfit.com/).

 

משהו קצת יותר מעמיק לעתיד –
מאמר המעמת תחזיות של סופרי מדע בדיוני עם התפתחויות מדעיות עכשוויות תחת הכותרת
"עשרים דברים שלא ישתנו בעשרים השנה הקרובות". [www.discover.com/oct_00/featchange.html](http://www.discover.com/oct_00/featchange.html)

 

קצת לפני הסוף, ציטוט:
"לאנשים יהיו מחשבי PC, והם
יראו את האולימפיאדה בבית השימוש או בכל מקום אחר שהם ירצו", (יאניס
יואנידיס, ממארגני האולימפיאדה באתונה, 2004).

 

ובסוף – סליחה. כל מי שפגענו
בו, איחלנו לו רע, ירדנו על העיצוב הילדותי של האתר שלו, על אמינות השירות שלו,
ועל היומרה – סליחה. אנחנו נמשיך להיות כאלה. אה כן, אם אפשר - קצת פחות
קומוניקטים על "בפעם הראשונה ביקום, הושק בהצלחה אתר המגהצים הישראלי".
צום קל.

 












