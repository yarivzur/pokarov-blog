---
title: "מדובר בהתחלה על קהל מצומצם. מכיוון שזה ערוץ דיגיטלי,"
pubDate: "2000-01-01"
source: "tripod"
category: "sports"
original_file: "/writings/sports/Articles/fog0000000091.html"
---

**


 










 |



 |


 |

**Wed, 10 November 1999**

 

:: סילבר שווה זהב ::**

** **

אדם סילבר הוא אולי האיש הכי משפיע בעולם הכדורסל שלא שמעתם עליו. סילבר,
יהודי טוב בן 37, הוא נשיא NBA Entertainment, ומשנה לקומישינר של ה- NBA,
דייויד סטרן. NBA Entertainment היא חברת בת של ה- NBA המרכזת את כל שידורי הטלוויזיה
השונים מה- NBA  וה- WNBA.
זאת אומרת שאדם סילבר הוא זה שאחראי על כל קטע מצולם, כל דף אינטרנט וכל אירוע
שקשור ל- NBA. סילבר גדל בפרבר של ניו-יורק בשם ראי, ולמרות ששיחק כדורסל
בתיכון, מעולם לא חשב שיגיע להיות אחד האנשים המרכזיים בעולם הספורט. לאחר שעשה
תואר במשפטים, ובילה זמן מה כעוזר פרלמנטרי בקונגרס, הצטרף למשרד עורכי-דין המתמחה
בעסקי התקשורת. ב- 1992 הצטרף ל- NBA  כעוזרו
האישי של דייויד סטרן. מאז הוא שם, מקדם את האימפריה התקשורתית של ה- NBA.
הוא הגיע לארץ יחד עם רוב בכירי ה- NBA במסגרת המשחק של מיאמי-היט עם מכבי תל-אביב, ונפגשנו
לשיחה על טלוויזיה, על אינטרנט, קצת על כדורסל ואף מילה על מייקל ג'ורדן.

 

**בשקט בשקט, ה- ****NBA**** הפכה למעצמה תקשורתית. לאן
מתפתחים מכאן?**

אין ספק שאנחנו בין ספקי התוכן הגדולים בעולם, ולא רק בספורט. אנחנו מספקים
תוכן לכל הרשתות הגדולות בארצות-הברית ולמשהו כמו 200 מדינות בעולם. אני לא מצליח
לחשוב על אף אולפן הוליוודי, אף חברת הפקה שמגיעה לכזאת תפוצה. ב- 2 לנובמבר אנחנו
משיקים ערוץ משלנו, שייקרא NBA.COM-TV. לא במפתיע בחרנו את השם של
אתר האינטרנט שלנו כשם הערוץ. הוא פשוט הולך להראות מאוד דומה לאתר האינטרנט שלנו.
מדובר בערוץ טלוויזיה דיגיטלי, שיהיה בו תוכן מאוד דומה למה שיש באתר. אני חושב
שזה אחד המקרים הבודדים של אתר אינטרנט שהולך להפוך לערוץ טלוויזיה.

 

**אז מה נוכל לראות בערוץ?**

דבר ראשון – שידורי משחקים לא תראו שם.
מדובר בערוץ שיספק את המידע מסביב, שיפנה למשחקים עצמם. אנחנו מדברים גם על מסך
שנראה כמו האתר, עם תוצאות שרצות למטה, ונתונים שזורמים כל הזמן לצופים. אנחנו
רוצים שכשאוהד הכדורסל יבוא הביתה בערב הוא יפתח את הערוץ שלנו, ויקבל את כל מה
שהוא צריך, כמו שהאתר שלנו באינטרנט הוא נקודת הכניסה לכל אוהד ספורט ברשת. במקום
ללכת לערוץ ספורט אחר שבו הוא יצטרך לראות תוצאות של קריקט ואז אולי מידע על
הקבוצה שלנו, פה הוא יבוא ישר, יקבל מידע על המשחקים בזמן אמת, הפניות לשידורים
הישירים, ואת כל המגזינים שאנחנו מפיקים.

 

**איך בדיוק זה הולך לעבוד? ישבו אנשים עשרים-וארבע שעות באולפן וידברו
איתנו?**

לא, ממש לא. אנחנו הולכים לחלק את היום לשלושה חלקים פחות או יותר. ישבו
אנשים באולפן רק משבע בערב (לפי שעון ניו-יורק), כשמתחילים המשחקים, כאשר שוב – המטרה של האולפן הישיר היא לקדם את המשחקים שמשודרים
בשידור חי במקומות אחרים. לתת אינפורמציה עליהם, עדכונים ובעיקר קידום. ככה עד אחת
וחצי בלילה, כשכל המשחקים ייגמרו גם בחוף המערבי. זה לא משהו שתשב ותראה בצורה
רציפה, אלא נקודת פתיחה שתתן לך את האינפורמציה לפני שאתה ניגש לראות את המשחק.
בלילה נקרין שידורים של קטעים נבחרים, גם של המשחקים של אותו היום, וגם מהארכיון.
אם זה סדרות פליי-אוף נבחרות, ואם אלו הרגעים הגדולים של מג'יק ג'ונסון. החל
מהצהריים ועד השידור החי בערב, פשוט נקרין את המגזינים שאנחנו מפיקים, שחלק מהם
אתם רואים פה בארץ כמו NBA אקשן. לא מן הנמנע שבשלב מסוים נתחיל להראות גם
כדורסל בינלאומי.

 

**מי הולך להנות מהערוץ החדש?**

# מדובר בהתחלה על קהל מצומצם. מכיוון שזה ערוץ דיגיטלי,
אז אנחנו מוגבלים מבחינת התשתית בכל מה שקשור לשידור שלו בכבלים. בשלב ראשון אנחנו
פונים לערוצי הלווין. יש לנו חבילת שירןתי לווין שאנחנו מוכרים למנויים, ופשוט
נוסיף את הערוץ החדש בשלב ראשון. אנחנו מדברים בהתחלה על משהו כמו שלושה מיליון
מנויים. עם הזמן, נרצה להרחיב את זה גם מחוץ לארה"ב.

** **

**מה הסיכויים שלנו
לראות את זה פה בארץ הקודש?**

בוא ננסח את זה ככה – אנחנו עוקבים בעניין
אחרי ההתפתחויות הטכנולוגיות בתחום הטלויזיה אצלכם בשנים האחרונות, ועכשיו עם כניסת
ה- DBS, אנחנו שוקלים להכניס את הערוץ החדש לארץ במסגרתם.

 

**זאת אומרת שאתם
במו"מ ראשוני עם ה- ****DBS****?**

הייתי אומר שיחות
ראשוניות. זאת אחת הסיבות שאני בארץ. ברגע שייכנסו לפה חבילות בתשלום ("טירינג")
נוכל לתת לצופים בארץ משהו כמו שני משחקים ביום, ואת הערוץ שלנו. יש לנו פה את
אריק הניג, שעוזר לנו בנושא. הוא מוגדר אצלנו כעוזר מיוחד לקומישינר, ונשמח אם
נראה אותו משדר שוב משחקים.

 

## בוא נדבר קצת על כדורסל. כמה
נזק ספגה הליגה כתוצאה מהשביתה בעונה שעברה?

אני לא רוצה לזלזל
בהערכה של הנזקים שדבר כזה יכול לגרום לקשר בין ליגה לאוהדים,  אבל אחרי שעברנו עונה אחת אחרי השביתה
נראה לי שלא נגרם שום נזק. אחרי הכל – האוהדים חזרו. חייבים להגיד מילה טובה לשחקנים, שהתאמצו יחד איתנו
להגיע לאוהדים, וליצור איתם קשר, עשינו אימונים פתוחים לקהל, ארועים של חלוקת
חתימות, ודברים כאלה. למרות שהיתה עונה קצרה, האוהדים חזרו, הרייטינג חזר. יכול
להיות שהיינו צריכים לעשות את כל הדברים האלה קודם בלי קשר, אבל דברים כמו שחקנים
שמדברים עם אוהדים לפני המשחק, אין ספק שזה החזיר לנו את הקהל. זה היה יכול להיות
ממש נורא, אבל זה יצא בסדר. אף אחד לא הציע שנסמן כוכבית ליד האליפות של
סן-אנטוניו

 

## חוץ מאוהדי הניקס

כן, כמובן. אבל תסתכל
גם על ה- WNBA. מדובר על ליגה שהפתיעה אותנו מעבר לחלומות הוורודים ביותר שלנו.
לפני שלוש שנים שהקמנו את הליגה, צפינו ממוצע של 5000 צופים למשחק, והיום אנחנו
עומדים על 10000 צופים למשחק, בליגה של כדורסל נשים. מי היה מאמין? שלא לדבר על זה
שמבחינה טלוויזיונית, זה סתם לנו חור רציני. חודשי הקיץ היו מתים מבחינתנו בכל מה
שכדור לכדורסל, ועכשיו שיש לנו את ה- WNBA  בקיץ, אנחנו יכולים לתת לאוהדים כדורסל
איכותי כל השנה. זה רק משפיע לטובה על ה- NBA.

 

## איך אתה רואה את העתיד של
הערוץ הזה?

העתיד כבר כאן, ותלוי
רק בתשתיות ובקצב השידור שנצליח להגיע אליו. ברגע שתהיה לנו תשתית מתאימה בכבלים,
או שידורי DBS נפוצים מספיק, נוכל להגיע לטלוויזיה אינטראקטיבית לחלוטין. אם
היום באתר שלנו בכל רגע נתון במשחק הצופה יכול להקפיא את התמונה וליצור גלויה
משלו, אנחנו רואים מצב שבו אתה רואה משחק, אוהב את החולצה שפטריק יואינג לובש,
ובלחיצה על השלט אתה מזמין אותה הביתה. אותו דבר אם אתה מתלהב מחליפות
ה"ארמאני" של פט ריילי. אנחנו רוצים למזג בין הטכנולוגיה של אתר
האינטרנט שלנו לטלוויזיה. בעתיד הטיפה יותר רחוק תהיה לצופה אפשרות להיות הבמאי.
אנחנו נביא לו את ה- Feed מכל המצלמות, כולל סאונד
מהספסלים של הקבוצות, והוא יוכל לבחור אם הוא רוצה לראות את מה שהבמאי בחר או מה
תמונה מאחת המצלמות האחרות. זה העתיד, והערוץ שלנו הוא צעד ראשון בכיוון.

 

### איך היית מגדיר את המדיניות שלכם בנוגע לשידורי הטלוויזיה
שלכם מחוץ לארה"ב

אנחנו מנסים לשמור על
איזון עדין בין שני יעדים – מצד אחד, אנחנו רוצים להגדיל את התפוצה שלנו כמה שיותר
בעולם. אם זה במשחק של מיאמי פה בארץ, אם זה במשחק פתיחת העונה ביפן, ואם זה
טורניר מקדונלד'ס במילנו. מצד שני אנחנו עדיין צריכים לשלם חשבונות. בשורה התחתונה
הייתי אומר שבחרנו לא להרוויח על זכויות שידור בינלאומיות את כל מה שיכולנו להרוויח,
אבל זה במטרה באמת להביא את ה- N.B.A
לכמה שיותר צופים. צריך לזכור ששידורי הטלוויזיה קשורים קשר הדוק לכל נושא שיווק
מוצרי ה- N.B.A, ככה שחשוב לנו לבנות את השוק לטווח הארוך.

 

בשני לנובמבר, במקביל
לעליית הערוץ החדש של ה- NBA תיפתח
גם הליגה הטובה בעולם. ליגה שמעבר להיותה ההצגה הכי טובה בעיר מבחינה ספורטיבית,
היא מעצמה תקשורתית, כלכלית. בקרוב על המסך שלכם.

 












 |