---
title: "07.08.2000"
pubDate: "2000-01-01"
source: "tripod"
category: "internet"
original_file: "/writings/internet/2000/07.08.2000.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 **

**::
צער בעלי חיים ::**

לפעמים
המדור נתקל באתרים שלא ממש ברור עד כמה הם רציניים. מצד אחד, לא הגיוני שמישהו
באמת יגלה אכפתיות לנושא איזוטרי כל כך, מצד שני – אם יש דבר שלמדנו מהשיטוטים
האינסופיים שלנו ברשת זה שיש אנשים מאוד מאוד מוזרים בעולם. השבוע נתקלנו באתר כזה
בדיוק. לאתר קוראים "המרכז למניעת התעללות בעגלות קניות" ([www.shoppingcartabuse.com](http://www.shoppingcartabuse.com/)),
כן, כן, מה ששמעתם. במבט ראשון, נראה כי זה אתר רציני לגמרי – הכולל תוכנית 12
שלבים להפסקת התעללות בעגלות קניות )”קוראים לי ג'ו
ואני מתעלל בעגלות" "ווי לאב יו ג'ו!"), עדויות מצמררות (כולל
תמונות) על עגלות שעברו התעללות והשפלות, וכיוצא בזה. רק כשהגענו לחלק באתר בו
מפורטת רשימת עשרת המתעללים הגדולים, הפנמנו סופית שמדובר בבדיחה. בדיחה מושקעת
מאוד (פלאש-ים והכל), אבל עדיין בדיחה. ואנחנו אומרים – אם נפסיק להתעלל בעגלות,
איך נסחוב את הקרשים למדורה של ל"ג בעומר?

 

**::
אני מה זה שטחית, כזה? ::**

לפעמים
המדור מפספס אתרים חדשים. היינו יכולים להביא מלא תירוצים – יש מאה כאלה כל יום,
אנחנו מאוד עסוקים, יאדה יאדה יאדה. אבל לא נטרח. פשוט נודה שזה קורה. זאת היתה
ההקדמה המתבקשת לעובדה שאנחנו כותבים על [www.4girls.co.il](http://www.4girls.co.il/)
רק עכשיו. ואחרי ההתנצלויות – בואו נדבר על האתר. 4Girls
("בנות יודעות מה הן יודעות") הוא אתר המיועד לבנות הנעורים, משהו כמו
"12 עד 16" וירטואלי. נתחיל מהדברים הטובים – האתר מעוצב נפלא. איורים
נפלאים, ניווט נוח, פשוט כיף לגלוש בו. יש בו גם תכנים שאני מניח שמעניינים בנות
בגיל ההתבגרות – שאלות ותשובות עם דיאטיקנית, פסיכולוג, סקסולוג וכו', יש חדשות
בתחום האופנה (ידעתם שיש חזיות עם כתפיות שקופות? כל כך גאוני!) ואפילו יש
"כתבת נט" שזה כנראה משהו שמקביל לכתבי הנוער של "מעריב
לנוער". אם ככה – הכל אחלה וסבבה, אז למה אנחנו מקטרים? דבר ראשון, כי ככה
אנחנו, זבלים. דבר שני – יש באתר ארבע "מנחות", שכל אחת מהן עונה
לסטיריאוטיפ אחר – יש לנו את הצפונית הבלונדינית (דנה), פריקית המחשבים (שרון),
הפריקית המגניבה הדו-מינית (זואי) וכמובן - הבחורה הרוחנית (נבט!). כל שבוע
ה"מנחות" מציגות שאלות על חייהן, והמבקרות באתר עונות. כאן מתחילה הבעיה
שלנו - הדמויות הן כל כך קריקטורות, שאנחנו לא מצליחים להאמין שיש מישהי שבאמת
תזדהה איתן. זה אפילו קצת מקומם לחשוב שמתייחסים לבני נוער כשטחיים עד כדי כך. מצד
שני – אין לנו לידנו אף בת שש-עשרה שאנחנו יכולים לבדוק איתה אם זה באמת מה
שמעניין אותה. אולי אנחנו פשוט זקנים מדי להתחבר לאתר הזה. בכל מקרה – שווה ביקור.

 












 |