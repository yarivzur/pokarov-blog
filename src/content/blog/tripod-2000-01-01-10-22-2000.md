---
title: "10.22.2000"
pubDate: "2000-01-01"
source: "tripod"
category: "internet"
original_file: "/writings/internet/2000/10.22.2000.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 **

**:: הופה הופה, אמריקה אירופה
::**

בשבוע שעבר נזדמן לי לנסוע
ללונדון המעטירה לרגל עסקים. יש מין טרנד כזה להתבכיין על נסיעות כאלה, זה בכלל לא
כיף, זה רק עבודה, עוד פעם המלונות האלה, וכו' וכו' וכו'. אני לא אשקר לכם. היה
סבבה. לנסוע ללונדון, עם מזג אוויר נפלא, פליי סטיישן בכל חדר במלון, בחורות
לונדוניות חמודות כל כך, וכל ההוצאות על חשבון החברה. מה רע?

באחת הפגישות התוודעתי לאתר
בשם peoplesound.com. אני מוכרח להודות שלא שמעתי על האתר הזה קודם, שזה די מדהים
בהתחשב בהצלחה של האתר. אנחנו מדברים על חברה שמעסיקה 400 עובדים בכל אירופה, יש
לה חוזים עם חברות ענק, ויש לה יותר כניסות מרוב הפורטלים הישראלים גם יחד. אז איך
זה שלא שמענו עליה? התשובה – כי היא באירופה. משום מה בכל מה שקשור לאינטרנט הדבר
היחיד שאנחנו מסתכלים עליו זה ארה"ב הגדולה. אין פה איזושהיא אמירה תרבותית
או משהו (מה אני מבין בתרבות? תנו לי חמישה פרקים ביום של "ניקיטה" ואני
שמח), אבל איכשהוא כל העוסקים בתחום האינטרנט בארץ מסתכלים רק מערבה.

נראה שהמחלה הזאת נפוצה רק
לחברות הדוט-קום, בעוד שחברות ההיי-טק היותר מבוססות (אלה שגם מאמינות בלעשות כסף)
מבינות שדווקא באירופה יותר קל לעשות עסקים. בארה"ב השוק שרוף. מאז ה- 12
באפריל (היום בו נפל הנאסד"ק) השוק יותר מת מהקריירה של אדם. באירופה המצב
שונה, השוק לא רווי, אנשים אומרים את האמת בפנים, והם מוכנים לעסות ביזנס.

העובדה שאירופה נמצאת כ-5
שנים מאחורי ארה"ב בכל מה שקשור לתעשיית האינטרנט (למעט המוניות בלונדון,
שכולן כבר מכוסות בפרסומות דוט-קומיות למהדרין) הופכת את אירופה למשהו להסתכל עליו
ולא להפך.

ועכשיו נעזוב את הניתוחים
הכלכליים המלומדים, ונדבר קצת על האתר. ב- peoplesound.com
נותנים לכם מוזיקה של אמנים צעירים ומבטיחים בחינם. נשמע כמו מיליון אתרים אחרים,
נכון? כן, אבל יש אבל. לאומנים שהגולשים יאהבו הכי הרבה מובטח חוזה עם חברת תקליטים,
האתר גם מנתח את ההעדפות של הגולשים, וממליץ להם עם אמנים חדשים שהם יאהבו לשמוע,
על ידי שימוש בניתוחים סטטיסטיים מרשימים. הם מתפרנסים ממכירת הסטטיסטיקות שלהם
לחברות תקליטים, שמגלות אם אומנים יצליחו בצורה קצת יותר מלומדת מאשר שיטת הניסוי
והטעייה הקלאסית. אבל אתכם זה לא צריך לעניין – מה שמעניין אותכם שזה אתר מגניב,
עם שירים של אומנים צעירים ומבטיחים, ואפילו אפשר לדבר אתם בפורומים אחר כך.

שבת שלום.

 












 |