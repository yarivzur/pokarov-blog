---
title: "·&nbsp;&nbsp;&nbsp;&nbsp;"
pubDate: "2000-01-01"
source: "tripod"
category: "internet"
original_file: "/writings/internet/2000/12.21.2000.html"
---


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

:: סיכום השנה ::

כן, כן, השנה מתקרבת לסיומה.
יש אנשים שמתעקשים לסכם אותה בתאריך רנדומלי באיזור ספטמבר (שנה עברית, מה זה?)
אבל אנחנו מסכמים מתי שצריך. ומתי שצריך זה כאן ועכשיו. לפני הכל – חובה לציין שזה
דירוג אישי, פרטי, שאינו מונע מסקרי שוק, ייעוץ אסטרולוגי או ה'עתידות' של מרב
מיכאלי. אלה האתרים שאהבתי, ולא אהבתי השנה, ואני לא מתכוון להתנצל עליהם.

 

חמשת האתרים הישראליים החדשים
הכי טובים של השנה (לא מדורגים)

 

·    
[www.themarker.com](http://www.themarker.com/)

אולי זה אתר שפונה
לפלח קטן של האוכלוסיה (אלה
שמתעניינים בכלכלה, ישנה כחדשה), אבל הוא אתר טוב, מהיר, עם מידע שמתעדכן כל יום,
כל היום. כשאני מסתכל סביבי, ורואה את החשב של החברה בה אני עובד (לא, אני לא
מתפרנס מכתיבה בעיתון. אל תצחיקו אותי) משתמש ב-TheMarker כהומ-פייג' שלו, מבחינתי הם עשו את שלהם.

 

·    
[www.ynet.co.il](http://www.ynet.co.il/)

ראשית כל יש להתחיל
בהבהרות המתבקשות, Ynet שייך לקבוצת
"ידיעות אחרונות", כמו גם העיתון אותו אתם קוראים כרגע, אבל זה לא אומר
שאני עושה להם הנחות מיוחדות, או שהם מחבבים אותי יותר מדי. להפך. עם זאת, Ynet הצליחו תוך זמן קצר להרים אתר שהוא גם מותג (כולם יודעים עליהם),
וגם מצוטט תדיר בעיתונים ובחדשות. מה שמוכיח – עם הרבה כסף, והרבה השקעה, אפשר
להרים אתר חדשות רציני בארץ. אז אם האוטובוס שלכם
מתעכב – לא סביר שהנהג עכשיו ב- Ynet (יותר
סביר שהוא יושב ומשחק שש-בש בתחנה עם הנהגים האחרים), אבל עדיין – אחד האתרים
הטובים של השנה.

 

·    
[www.10bis.co.il](http://www.10bis.co.il/)

יש הרבה שלא יסכימו
איתי על הבחירה הזו. בסך הכל – אתר צעיר, שצריך עוד להוכיח את עצמו. חוץ מזה הוא
משרת פלח לא גדול באוכלוסיה (אלה שחיים מטייק-אוויי). אבל, ושוב אבל – האתר הזה כל
כך משמח לי את החיים, שלא יכולתי שלא לשים אותו פה.

 

·    
[www.news-israel.net](http://www.news-israel.net/)

האתר "עניין
מרכזי" בעריכת רמי יצהר, הוא ללא ספק אחד המרגיזים ברשת. באמת, החל מהכתיבה
המגמתית להכעיס שנראית כאילו ילדים עצבניים ועילגים משהו כתבו אותה, דרך העיצוב
הויזואלי התמוה וכלה בכל הדברים שזזים קופצים ומרגיזים את העיניים. כמו שאמרתי –
אתר מרגיז. אממה – לאיש יש מה שקרוי בגולת מקסיקו 'קוחונס'. האתר ששבר את קשר
השתיקה סביב עופרה חזה, חשף את "השרוף" ועוד. צריך מישהו כזה שיבעט בממסד.
אפילו אם הסקופ האחרון שלו הוא על תושב פתח תקווה שראה את פואד מהמר בקזינו (השם
ירחם!)

 

# ·    
[www.sportello.net](http://www.sportello.net/)

ספורטלו התחילו בעמדת
נחיתות. מולם היה גם את אתר ערוץ הספורט, וגם את one.co.il, שלא רק שיש לו שם מגניב, יש לו גם תמונה של יורם ארבל בעמוד
הראשון. ולך תנצח תמונה של יורם ארבל. אבל, ספורטלו לא התייאשו, עבדו בשקט, והם
היום (שוב, לפי דעתי האישית) אתר הספורט המוביל בארץ.

 

עד כאן, רק דברים טובים.
עכשיו מתחילים עם החלק הפחות נעים. קשה מאוד לבחור את חמשת האתרים הגרועים של
השנה, פשוט כל כל פעם אני מופתע מחדש. לכן, בחרתי את ארבעת האתרים המדשדשים של
השנה (אני יודע שצריך חמישה, אבל אין מקום):

 

·[www.iol.co.il](http://www.iol.co.il/)

נו
שוין. כנראה שהחברה ב- IOL בגישה של "טוב, עוד
מעט האיחוד עם וואלה, אז למה להתאמץ". הבעיה היא שהם בגישה הזו כבר יותר מדי
זמן. מרוב שהסתמכו שם על התוכן של קפטן אינטרנט (עוד שבוע גיליון 200, סחתיקה), די
זנחו את הנושא. תשאלו את עצמכם – מתי בפעם האחרונה הלכתם ל- IOL.
הרבה פורומים טובים שלהם עזבו, ולא נשאר להם אלא לחכות לאיחוד (ולשרתים מהירים יותר).

 

·[www.tapuz.co.il](http://www.tapuz.co.il/)

יש
לי סימפטיה ל'תפוז'. הם מנסים לעשות אתר טוב, ומצליחים. אבל קשה, קשה היום בשוק.
וכשכל יומיים אתה קורא בעיתון שהולכים לסגור לך את האתר כי נגמר הכסף, אני מניח
שזה לא עושה יותר מדי חשק לבוא לעבוד. אלא אם כן יקרה משהו משמח, אני לא רואה את
'תפוז' גומרים את השנה, וחבל.

 

·[www.nonstop.co.il](http://www.nonstop.co.il/)

לפני
די הרבה זמן הייתי במסיבת העיתונאים בה הכריזו על השקת nonstop.
דיברו על זה שאו-טו-טו יש אינטרנט מהיר בארץ, ואו אז nonstop  יהיה הדבר הבא.
המציאות, כמובן, היא דבר אחר לגמרי, ו- nonstop,
מאוד בדומה לאינטרנט המהיר בארץ, הם בגדר פוטנציאל לא ממומש.

 

·[www.rotter.net](http://www.rotter.net/)

לא
אכפת לי בכמה משאלים מגוחכים רוטר.נט נבחר כ'אתר האתרים', זה אתר רע. אתר שהתחיל
טוב עם ילד שירק לכל העולם בפנים. אנחנו בעד יריקות באופן כללי. אבל באיזשהוא שלב
זה באמת מתחיל לשעמם. רוטר.נט נהיה אתר משעמם ועסוק בעצמו. ברור לי שכל תביעות
הדיבה שקיבלתי עד היום הם כאין וכאפס לעומת מה שקורה למי שיוצא נגד גדודי עז
אל-דין של רוטר.נט, אבל באמת. נמאס.

 

ולבסוף, כמה צל"שים
לאתרים טובים שלא נכנסו לחמשת הגדולים:

נשים ברשת – [www.wol.co.il](http://www.wol.co.il/)

"האייל הקורא" – [www.haayal.co.il](http://www.haayal.co.il/)

ICE
– [www.ice.co.il](http://www.ice.co.il/)

 












 |