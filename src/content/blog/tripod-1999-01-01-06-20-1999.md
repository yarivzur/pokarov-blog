---
title: "06.20.1999"
pubDate: "1999-01-01"
source: "tripod"
category: "internet"
original_file: "/writings/internet/1999/06.20.1999.html"
---

**


 
















**Sat, 13 April 2002**

שמות אפשריים למדור:

כיכר אתרים

תל-אביב דוט קום

אש, יא גולש

העכביש

 **

**1.**

רווקי תל-אביב בפאניקה. עד לפני כמה
שנים, כל רווק חצי מתוחכם סיגל לעצמו את רזי בישול הפסטה. למדנו את ההבדל בין
לינגוויני לפטוצ'יני, סקלופיני ובניני. שני נרות, קערת פסטה ויין היוו מינימום
מקובל להשקעה בארוחת ערב רומנטית. אז מה הפאניקה? שהצ'יקיטות של תל-אביב כבר מזמן
לא בעניין של פסטה. הכירו את הטרנד החדש בבישול הביתי - הסושי. אם אין לך מושג מה
ההבדל בין סושי לסשימי, וואסאבי ונגירי - תתחיל לחפש בחורות בכפר-סבא, כי בתל-אביב
לא תמצא. אבל - בשביל זה אנחנו כאן. הסירו דאגה מלבכם אחינו. מיד נוליך אתכם למיטב
המדריכים להכנת סושי ברשת.

נתחיל באתר החביב עלינו - האתר של
מארק האצ'נרוטר ([www.rain.org/~hutch/sushi.html)](http://www.rain.org/~hutch/sushi.html)). באתר
החובבני אך המושקע תוכלו ללמוד את כל המונחים הבסיסיים, הציוד הנדרש וכמובן -
הטכניקה. מארק הוא מהנדס, ולכן אפשר למצוא באתר סרטוטים להכנת סושי שלא היו
מביישים את גשר המכבייה. צ'ופר מיוחד - תמונות של מארק בקימונו. נמשיך לאתר בעל
השם הלא סביר - Sushi Multimedia Page ([http://www.twics.com/~robbs/tmmsushi.html](http://www.twics.com/~robbs/tmmsushi.html)) בו ניתן להוריד קבצי קול הקשורים
לסושי, וצבעים אשר יאפשרו לכם לקנות מפות שולחן המתאימות להגשת סושי. מומלץ - מפת
שולחן בצבע תמנון. ולבסוף - זה הזמן להעניק משמעות לסושי אותו אתם מכינים - באתר [http://www.american.edu/academic.depts/sis/sfpages/projects/sushi/sushi1.htm](http://www.american.edu/academic.depts/sis/sfpages/projects/sushi/sushi1.htm) תוכלו לתבל את הארוחה במידע על הקשר בין
סושי לאיכות הסביבה. לדוגמא - הידעתם שיפן מייבאת כמעט חצי מהעצים הטרופיים
שנכרתים בעולם? מתוך זה חלק ניכר הולך על צ'ופסטיקס (11,000 מיליון זוגות בשנה).
מכיוון שהמדור מכיר את קוראיו, ויודע ללבם, 
באתר הבא תמצאו רשימה מלאה של מסעדות סושי בעולם. בתל-אביב ניתן למצוא שם
שמונה מסעדות לאלה מכם שמעדיפים לא לחתוך לבד חתיכות של דג נא. הביקורות לגבי כל
המסעדות כמעט זהות, ובכולן מצוין שהן יותר טובות מהאחרות  ([http://www.sushi.infogate.de/rest/me_israel_telaviv.htm](http://www.sushi.infogate.de/rest/me_israel_telaviv.htm)). איטקה-דימאסו (בתיאבון)!

 

 

**2.**

בהתחלה היה יום הגאווה. אחר כך זה
נהיה שבוע הגאווה, והשנה - קבלו אותו - חודש הגאווה. השנה יחוגו אירועי הגאווה
במשך רוב חודש יוני, והמדור יצא לבחון את מצב אתרי הקהילה ברשת. אין ספק שהרשת הנה
אחד המקומות היחידים בו קבוצות מדוכאות מכל סוג גזע ומין יכולות להתבטא בחופשיות,
והדבר מתבטא בשפע אתרי ה'גייז' בעולם. למרות שרבים ה'גייז' בתל-אביב שטוענים שלפחות
בעיר אין תחושת דיכוי (לא חיצונית, לפחות), אלא אם כן אתם גם סטודנטים בבר-אילן,
אבל לזה עוד נגיע בהמשך. ראשית - [http://www.gaava.com](http://www.gaava.com/) - אתר חביב, בו ניתן למצוא פירוט מלא של
כל אירועי הגאווה השנה, שימושי, פשוט ונוח. אתר יותר מקיף הנו האתר של
"העשירון האחר" - ארגון הסטודנטים של ה'גייז' והלסביות באוניברסיטת
ירושלים - [http://www.ma.huji.ac.il/~dafid/asiron.html](http://www.ma.huji.ac.il/~dafid/asiron.html) . האתר מושקע, ומכיל קישורים לרוב.
מומלץ - החלק המוקדש לדנה אינטרנשיונל, מזמן לא נראתה סקירה כל כך מקיפה של קטעי
עיתונות מהארץ ומהעולם, עם לינקים לבניזרי. אתר מעט מוחמץ הוא זה של ה"זמן
הוורוד", הבטאון הלא רשמי של הקהילה ([http://www.pinktime.co.il)](http://www.pinktime.co.il)/). למה מוחמץ? כי למרות שהאתר מעוצב יפה,
הוא לא עודכן מאז יולי 98'. לעומתו - האתר של קל"ף ([http://www.aquanet.co.il/vip/klaf/](http://www.aquanet.co.il/vip/klaf/)) הרבה יותר מעודכן, ויותר מקיף. המדור
התלהב בעיקר ממפת ישראל עליה אפשר ללחוץ ולקבל את ארגון הלסביות המקומי. אחלה.
מובן שמצב אתרי ה'גייז' בעולם מעודד הרבה יותר (מצב האתרים בכלל בעולם מעודד הרבה
יותר). לבד מאתרי הפורנו הרבים המוקדשים לנושא (תחפשו לבד), יש אתרים טובים רבים.
על קצה המזלג נוכל למצוא את GayMart, על משקל רשת השיווק האמריקאית Kmart, בו תוכלו לרכוש את כל המוצרים הרלוונטיים ([http://www.gaymart.com](http://www.gaymart.com/) ), ואת רשת ה'גייז' המרשימה - [http://www.gayweb.com](http://www.gayweb.com/). חומר קריאה מומלץ באתר - [http://www.gayweb.com/405/newsle.html](http://www.gayweb.com/405/newsle.html), בו ניתן למצוא פרסום למגזין "Celebrate The Self" העוסק במין אוטו-סקסואלי, החביב
כל כך על המדור. לסיום - אתר ישראלי קצת ישן, שכבר דובר עליו רבות, אבל עדיין
מצליח להטריד ולהרגיז. מדובר באתר שנאה לאוניברסיטת בר-אילן, שלבד מהעיסוק ביגאל
עמיר, מספר את סיפורו של סטודנט הומוסקסואל למחשבים, שנשללה ממנו הגישה למחשב, כי
העז להוריד מהאינטרנט תמונות ערום של גברים, ולא את פמלה אנדרסון הסטנדרטית. לקרוא
ולהתעצבן - [http://www.eskimo.com/~schop/cool/fbi.html](http://www.eskimo.com/~schop/cool/fbi.html)

 

**פינת ה- ****Newbie******

אם לא ממש הבנתם מה כתוב בכותרת -
הפינה הזו בשבילכם. Newbie הנו כינוי למשתמש חדש ברשת, צעיר, לח, ירוק וכל כינוי מעליב אחר.
יש שתי דרכים להתייחס ל- Newbies - להתעלל בהם או לעזור להם. המדור, המורכב משועלי אינטרנט מצולקים
(אח, הימים שגלשנו עם lynx) מאמין בגישה השנייה, ולכן נאסוף אתכם תחת כנפינו וננסה לעזור.
השבוע: MP3 מה זה, ולמה כולם מתים על זה. MP3 הוא פורמט לדחיסת קבצי קול. לכאורה -
משהו שמעניין אנשים עם משקפיים מרובעות, אבל למעשה - זה הדבר שיעשה לכם את החיים
הרבה יותר מגניבים. מרגע שיצא הפורמט, התחילו אנשים לקחת שירים רגילים, ולהפוך
אותם לקבצי MP3. את הקבצים
האלה הם שמו באינטרנט. מה זה אומר בשבילנו? שאם נרצה לשמוע את יצירת המופת החדשה
של בריטני ספירס ("הכה אותי תינוקי רק עוד פעם"), פשוט נחפש קובץ MP3 שלו באינטרנט, נוריד ונשמע. הקץ לקניית
דיסקים בשביל שיר אחד. כמובן שיש לסיפור הזה השלכות חוקיות ומוסריות רבות, אבל
אנחנו מה אנחנו רוצים? את בריטני. מילת אזהרה - עם כל כמה ש- MP3 דוחס שירים, עדיין שיר ממוצע יכול להגיע
לכמה מגה-בייטים טובים. לא מומלץ לאנשים עם מודם 14,400, כי ייקח לכם די הרבה זמן
להוריד כל שיר.

נגן MP3 : WinAmp (הראשון, אבל לא היחיד) - http://www.winamp.com

מנועי החיפוש ל- MP3 החביבים על המדור: http://mp3.lycos.com , http://www.allmp3.com, ויש עוד רבים.

 

**נהניתם - ספרו לחבריכם. לא נהניתם -
ספרו לנו: ****E-mail: yarivz@ibm.net******












