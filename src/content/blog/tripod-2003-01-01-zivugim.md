---
title: "Zivugim"
pubDate: "2003-05-16"
source: "tripod"
category: "tv-reviews"
original_file: "/writings/2fg/TV/2003/Zivugim.html"
---

**


 

@כותרת:

באין במדבר זמיר**

 

@משנה: השמנים מתקשים להתלהב מ"זיווגים" המדוברת. מצד שני – בשביל ערוץ 1 מדובר בהברקה.

 

@רציף:

בשקט בשקט, הפך יום ראשון ליום הטלוויזיה החזק של השבוע – שבתות וחגים, תיק סגור, באפי, המטבחון 2, שידורים חוזרים של "משפט לילי" המעולה למלווינים מבינינו, והחל משבוע הבא – גם "סקראבס", עוד קומדיה מדוברת. בימים שבהם יש גם משחק נ.ב.א בכלל נהיה צפוף. אם נתעלם שנייה מ"חלומות מתוקים" (אוהו, כמה שנתעלם, זה עולה לנו בדם, אבל נתעלם. גם אם תעקרו לנו את הציפורניים אחת אחת נתעלם. אתם יכולים אפילו להראות לנו מרתון 48 שעות של דוקומדיה, ועדיין נתעלם), האופציה אותה מציע לנו הערוץ הראשון מול כל השפע הזה היא "זיווגים", סדרת מערכות יחסים בריטיים, בעונה השנייה שלה.

דבר ראשון, צריך למחוא לערוץ 1 כפיים על זה שהם מצליחים להביא עונה חדשה (שלישית) של סדרה, ועוד בריטית, ככה בלי לשים לב. הישג שלא נראה בערוץ מאז הובאה עונה 6 של סטארגייט (ואז שינו לה את השעה לשמונה, אלוהים יודע למה). דבר שני, ניסינו לברר על מה ההתלהבות. אחרי שני פרקים מהעונה החדשה, יש לנו (תאמינו או לא), כמה תובנות שנשמח לחלוק (ואין לכם ברירה אלא לקרוא).

"זיווגים" היא סדרה חביבה מאוד. הפרק הראשון מחולק כולו לשני חלקים – החלק של סטיב, והחלק של קארן (שנפרדו בסוף העונה שעברה) – סטיב מבלה עם החברים, קארן מבלה עם החברות, בתיאור מאוד נחמד של ההתמודדות הנשית עם פרידה לעומת ההתמודדות האנושית עם פרידה (רמז – בלי חשפניות ובירה זו לא פרידה), כולל כמה בדיחות לא רעות בכלל, עד הסוף הטוב של הפרק (למעט קטע קצת כואב).

הפרק השני פחות טוב, ובעצם נע סביב התימה של מפגשים בחדר הציוד המשרדי. בדיחות הוא והיא, הבנתם את הרעיון.

הנקודה היא ש"זיווגים" היא סדרה נחמדה, לא פחות, מעין הפועל באר-שבע של הקומדיות האנגליות. אם ככה, אז למה כולם מדברים עליה כל כך? מעבר לעובדה שבעונה הראשונה היתה בחורה שדיברה עברית (אנחנו פרובינציאלים? אנחנו?), הרי שיחסית לכל מה שיש לערוץ 1 להציע, בסקאלה שבין "שבט כהן" ל-"חלומות מתוקים", "זיווגים" זורחת באור נגוהות מבין האפילה.

אם היא היתה משובצת ביום אחר, היינו שמחים להמליץ לכם לראותה, בתנאים הנוכחיים – אפשר לוותר בלי תחושה שהחמצתם משהו.

 

 

@כותרת: **ואף מילה על...**

@רציף:

סיום העונה של "דודו"

פסילת הפרסומת של אנרג'ייזר

סיום כל הסיומים על "רק בישראל"

תחילת העונה האחרונה של "שמש"

לוח השידורים המבאיש שערוץ 3 מציע מחצות צפונה.

 

כי גם למגלומנים נמאס (לעיתים רחוקות, מיינד יו) לשמוע את עצמם חוזרים על אותם דברים שוב ושוב.

 

**בטח שמתם לב ש...**

שב"טריבונה" השבוע היה משאל "מי צריך לעזוב את מכבי תל-אביב: א. לוני הרציקוביץ', ב. ניר קלינגר, ג. אבי נימני". היתה חסרה אפשרות – ד. סקרים מטופשים.

 

שבפרק של "ספין סיטי" השבוע התארח מרטין שין בתור האבא של, איזה שוק, צ'רלי שין.

 

שעם כל הסימפטיה לערוץ 10, זה שהם בחרו לוותר על שידור גמר היורוליג, וגם לא נתנו לאף אחד אחר לשדר את זה הוא לא פחות מביזיון.

 

שמי שישב במוצאי שבת האחרון לראות "חוק וסדר" בערוץ 1 קיבל במקום סרט תיעודי מרתק כמעט כמו טחורים, בגלל מסיבת העיתונאים עם קולין פאוול. אחינו, לא יכולת לבוא ביום שבו אין משהו שאנחנו אוהבים לראות?

 

 











