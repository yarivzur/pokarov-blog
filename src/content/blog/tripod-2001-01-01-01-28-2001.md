---
title: "01.28.2001"
pubDate: "2001-01-01"
source: "tripod"
category: "internet"
original_file: "/writings/internet/2001/01.28.2001.html"
---


 










 |



 |


 |

**Sat, 13 April 2002**

 

:: באגים ::

בסוף ינואר נחתה על שולחני
הודעה קצרה לעיתונות "מייקרוסופט תיקנה את הבעיה ב- Wow".
מסתבר שכל מי שנרשם לשירות ה- ADSL של
"בזק", ויש ברשותו את מערכת ההפעלה הזניחה Windows ME, לא יכול להתחבר. המממ... כל מי שאי פעם כתב איזושהיא תוכנה, יודע
שמן הראוי לבדוק אותה על כל מערכות ההפעלה (לפחות כל גרסאות ה- Windows). כל מי שמופתע מכך ש"בזק" שכחו – שירים יד. אה כן, את
התיקון לבעיה אפשר להוריד ב- [http://support.microsoft.com](http://support.microsoft.com/). אולי אם מהנדסי מייקרוסופט היו מתעסקים קצת פחות בבעיות של
"בזק", הם היו מונעים מהשרתים של מייקרוסופט לקרוס כמו שקרה שבוע שעבר.

 

:: בלסטיק ::

לאחרונה הושק בקול גדול Plastic.com. לכאורה עוד אתר תוכן טוב, המרכז חדשות מהרבה אתרי תוכן. אבל, כמו
שלמדנו בחיים, לא משנה מי אתה, משנה מי ההורים שלך, וההורים של פלסטיק הם הורים
שראוי להתכבד בהם – Suck.com ו- Feedmag.com, שניים מאתרי התוכן היותר טובים הקיימים ברשת כבר מאמצע שנות ה-
90 (כבר עבר כל כך הרבה זמן?), יחד עם תשתית טכנולוגית של Slashdot.com, מה עוד צריך? אז בינתיים כבר נראה שיש לאתר את כל נתוני הפתיחה
האפשריים, צריך לחכות קצת כדי לראות איך הם ימריאו. בינתיים, ידיעה קטנה שם שצדה
את עיני -  עכשיו ש- AOL היא הבעלים של Time-Warner,
זה גם אומר שהיא הבעלים של סאות'פארק. AOL היא
הסמל לצנזורה השמרנית באינטרנט ברמת מטורפות. מה אתם חושבים שיהיה העתיד של קרטמן?

אם זה גם מעניין אותכם ברמה
האידיאולוגית של העניין, סטיבן ג'ונסון מ- Feed
כתב מאמר שמנסה להסביר למה פלסטיק.קום הוא הדבר הבא –

[www.feedmag.com/templates/default.php3?a_id=1568](http://www.feedmag.com/templates/default.php3?a_id=1568)

 

:: בוליטיקה ::

בדרך כלל אני לא מביע כאן
דיעות פוליטיות (לא כי אין לי, פשוט זה לא מעניין אף אחד), אבל אני עומד לחרוג
ממנהגי. אישית, אני קול צף בבחירות האלה – אני מתלבט בין פתק לבן לבין להישאר בבית
ולשחק OddWorld בפלייסטיישן. אבל – אני רוצה לקרוא מכאן לכל המפלגות המעורבות,
בלי קשר למי מהן שתנצח (יש הבדל?) זה הזמן למנות את ח"כ מיכאל איתן, האיש
והרררר' לשר האינטרנט. או שר ההיי-טק, לא משנה איך תקראו לזה, זה האיש שאני רוצה
לראות אחראי על הנושא בשנים הקרובות. כל כך מרענן וכל כך מפתיע לראות פוליטיקאי
שאשכרה מבין על מה הוא מדבר, שרק על זה מגיע לו פרס. בתור יושב ראש ועדת האינטרנט
בכנסת, ח"כ איתן התעסק בנושאים חשובים, תוך שליטה בחומר, ואפילו תוך שיתוף
הציבור בדיוני הוועדה על בסיס צ'אט. זה הזמן שציבור הגולשים באינטרנט יכריז על
עצמו כציבור פעיל, אקטיבי ועם זכויות, וזה האיש שאני חושב שיכול לייצג אותנו שם,
אצל האנשים שמדברים הרבה ומבינים מעט.

האתר של ועדת האינטרנט
וטכנולוגיית המידע -  [www.knesset.gov.il/itcommittee/index.html](http://www.knesset.gov.il/itcommittee/index.html)

 

:: משהו לשבת ::

מישהו פעם אמר שמתכנת זה
מכונה שהופכת קפה לבאגים. ואכן, יעיד כל קניין בחברת היי-טק, קפה הולך חזק מאוד,
וככל שמתקרב הדד-ליין, כמויות הקפה שצורכים אנשי פיתוח ובדיקות מגיעות לרמות
מטורפות. ובכן – לא עוד. ThinkGeek.com,
אתר קניות ל- Geeks, מציע קפה בצורה קצת יותר חסכונית – טבליות קפאין. פשוט לבלוע,
ולהמשיך לעבוד. למה שלא תנסו? (ותודה לג.)[http://www.thinkgeek.com/stuff/caffeine.html](http://www.thinkgeek.com/stuff/caffeine.html)

 












 |