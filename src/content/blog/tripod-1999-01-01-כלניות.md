---
title: "כלניות"
pubDate: "1999-01-01"
source: "tripod"
category: "internet"
original_file: "/writings/internet/1999/12.12.1999.html"
---

**


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

"צל
כבד מרחף מעל אירופה…" האם מדובר בעונה נוספת של דן שילון? לא, זהו הקומוניזם.
במילים אלו ממש נפתח המניפסט הקומוניסטי של מרקס ואנגלס ([www.anu.edu.au/polsci/marx/classics/manifesto.html](http://www.anu.edu.au/polsci/marx/classics/manifesto.html)). אמנם מההפגנות בסיאטל נשארו רק פריטי
מכירה פומבית ב- eBay,
אבל לכבוד הלוחמים האמיצים בחזירים הקפיטליסטיים – אנחנו מציגים
בגאווה את האינטרנט האדום. הסטה לה ויקטוריה סיימפרה!

 

טבעי
היה שנתחיל ב- [www.communism.org](http://www.communism.org/) אבל למרות כמה לינקים
מעניינים, האתר נראה כאילו תוכנן על ידי, נכון, ועדה. משהו באמת מכוער. לכן הלכנו
לשוליים - [www.geocities.com/CapitolHill/1884](http://www.geocities.com/CapitolHill/1884), אתר פרטי של בחור בשם סומאן, שאסף הרבה
מאוד דברים שקשורים לסוציאליזם, תנועות מחאה וכיוב'. בהחלט מקום טוב להתחיל ממנו. ממנו
נמשיך חיש קל אל [www.wsws.org](http://www.wsws.org/) – אתר הסוציאליסטים
העולמי. שימו לב לגוף שמרים את האתר הזה – "הועדה
הבינלאומית של האינטרנציונל הבינלאומי", קום התעוררה, עם חלכה. אבל ברצינות –
זה אתר שייתן לכם מבט קצת אחר וטיפה יותר ביקורתי על אירועים בעולם. ואם כבר
באינטרנציונל עסקינן – מתי בפעם האחרונה שמעתם ביצוע של השיר המופלא הזה? [www.anu.edu.au/polsci/marx/int/int.html](http://www.anu.edu.au/polsci/marx/int/int.html).

 

זה
הזמן להגיע לאתר שהוא פייבוריט אישי של המדור – [www.billboardliberation.com](http://www.billboardliberation.com/). זהו האתר של ה- BLF (Billboard
Liberation Front) בתרגום חופשי:
התנועה לשחרור לוחות המודעות. כן, חברים, מדובר במחתרת מסתורית הפועלת מאז 1977,
ששמה לה למטרה להשחית את לוחות המודעות הגדולים עתירי הפרסומות. הרעיון פשוט –
לוקחים פרסומת של חברה, משנים כמה מילים, איזה ציור או שניים, ומתקבל מסר חברתי
גאה. דוגמא? פרסומת ענקית של סיגריות 'קאמל' המראה דוגמן חשוף חזה, משונה בלילה
אפל לדוגמן עם חזיה. מדוע אפשר להראות חזה של דוגמן ואסור חזה של דוגמנית? לא
בדיוק מסר חברתי נוקב, אבל הבנתם את הרעיון. אתר שיספק לכם הרבה זמן קריאה, וכמובן
הרבה רעיונות. מובן מאליו שהמדור אינו ממליץ לכם בשום צורה שהיא להשחית לוחות
מודעות, חו"ח ר"ל.

לסיום
- אי אפשר בלי קצת גאווה לאומית - [www.gezernet.co.il/chadash](http://www.gezernet.co.il/chadash) – המפלגה
הקומוניסטית הישראלית. סניף רמלה. למה רמלה? למה לא.

 

# כלניות

 **

זה
הזמן להצטרף לקריאה של "במקום" (www.bimcom.co.il)
לגרש את חזאי-מזג האוויר מחיינו. דני רופ – מאחוריך.

 

האתר
[www.pussy.co.il](http://www.pussy.co.il/) מציע תמונות "מעניינות"
של שחקניות ודוגמניות ישראליות. דבר ראשון – התמונות של יעל
בר-זוהר וסנדי בר הן זיוף כל כך גרוע, שלא נעים. דבר שני – גילה אלמגור? מה
חטאנו?

 

חבורה
של משוגעים, בהעדר מילה אחרת, שילמדו אתכם כיצד להפוך לדולפינים ולהגיע לחיי נצח -
[www.dolphinsociety.org](http://www.dolphinsociety.org/)

 












 |