---
title: "06.03.2001"
pubDate: "2001-01-01"
source: "tripod"
category: "internet"
original_file: "/writings/internet/2001/06.03.2001.html"
---


 





 | [.portfolio](../../../Portfolio.html) 
 | [.writings](../../fog0000000017.html) 
 | [.bio](../../../bio/fog0000000019.html) 
 | [.links](../../../links/fog0000000097.html) 
 | [.blog](../../../blogIndex.html) 
 | [.home](../../../Home.html) 





 |



 |


 |

**Sat, 13 April 2002**

 

חברים וחברות, יש לי
חדשות רעות. האינטרנט הולך למות. באמת! זה לא אני אמרתי, זה אנשים רציניים שחושבים
ככה. מכון המחקר Forrester, המאוכלס באנשים חושבים, לא כמוני. המנכ"ל של Forrester,
ג'ורג' קולוני טוען "האינטרנט של היום הוא טפשי, משעמם ומבודד... הסטטיות של
תכנים היא יותר כמו לקרוא ספרים בספרייה מאובקת, ועכשיו שהחידוש פג, אנשים חוזרים
לקרוא עיתונים ולראות טלוויזיה". החדשות הטובות – הם כן רואים עתיד לדבר הזה,
רק לא כמו שהוא נראה היום. אל תדאגו – אנחנו נהיה פה עד הרגע האחרון...

לכתבה בנושא - [www.theregister.co.uk/content/6/19042.html](http://www.theregister.co.uk/content/6/19042.html)

 

אחת מהתוצאות היותר
עגומות של המהפכה הנשית-תקשורתית שעוברת עלינו בשנים האחרונות, היא שנשים מדברות
על הכל, ואומרות בדיוק מה הן אוהבות ומה הן לא אוהבות אצל גברים. כל זה גורם לנו,
הגברים, להתחיל להסתכל לכל כיוון בחשש על מנת לוודא שאנחנו עומדים בסטנדרטים
הנדרשים. אחד הסטנדרטים היותר מחמירים (תהרגו אותי אם אני מבין למה) הוא תחת מעוגל
כהלכתו. ככה זה – תחת שטוח, רע. תחת עגול – נפלא. למה? לא יודע. עכשיו – מה יעשו
אלה מבינינו שלא ניחנו בקימוריות הישבן? כמו שאתה יכולים כבר לנחש, יש לנו את
הפתרון בשבילכם. אתר המציע תחתוני גברים מרופדות, מאחורה. כן, כן. תמורת 34 דולר,
תוכלו גם אתם להינות מתחת עגול כמו בתמונה...

[www.buttforyou.com](http://www.buttforyou.com/)

 

יש אנשים כמוני,
שהם, איך נאמר בעדינות, בעלי אינטיליגנציה ממוצעת ומטה. לעומת זאת, יש אנשים שהם
ממש טפשים, ובגללם אנשים נמעכים במגרשי הכדורגל. אבל, היום יש לנו הזדמנות לפגוש
מישהו ממש ממש חכם. מה זה חכם – גאון. בחור בשם ויליאם כריסטופר הולי, עם איי.קיו
של 147. 147 זה די הרבה, בהנתן שהאדם הממוצע ניחן באיי.קיו של 100, 147 זה המון.
זה עדיין לא מסביר למה האיש הזה מטורף ברמות שקשה לתאר. כמובן שהוא טוען שהוא מוקף
אידיוטים, מה שאולי מסביר למה הוא נוהג במונית, ולא מנהל את העולם. תקראו, לא
תצטערו –

[http://community-2.webtv.net/Archure/Genius](http://community-2.webtv.net/Archure/Genius)

 

כל מי שאי פעם ניסה
לקבל תמיכה טכנית לאיזה שהוא דבר בטלפון, יודע שזה לא משהו. הסיכוי לקבל תמיכה שגם
תעזור הוא בערך כמו הסיכוי שמכבי תל-אביב תפסיד את גביע המדינה בכדורסל (לא בלתי
אפשרי, אבל גם לא סביר). שני סטודנטים אמריקאים יצאו לבדוק את הנקודה הזו בצורה
מדעית (למחצה). הם ערכו השוואה בין מערך התמיכה הטלפוני של מייקרוסופט ושרות של
רואי עתידות טלפוני. לשני השירותים הם הפנו שאלות בנוגע לתוכנת Access
של מייקרוסופט. התוצאות – אתם יכולים לנחש.

[www.bmug.org/news/articles/MSvsPF.html](http://www.bmug.org/news/articles/MSvsPF.html)

 












 |