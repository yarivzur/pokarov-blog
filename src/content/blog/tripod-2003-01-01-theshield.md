---
title: "TheShield"
pubDate: "2003-01-17"
source: "tripod"
category: "tv-reviews"
original_file: "/writings/2fg/TV/2003/TheShield.html"
---

**


 

@כותרת:

מגן ולא יראה**

** **

@ביניים:

שלא תגידו שלא אמרנו לכם. אחת מסדרות הטלוויזיה הטובות שנעשו מתחילה ביום שבת הזה.

 

@רציף:

יש מעט רגעים שכאלו. רגעים שבהם אתם רואים סדרה ומהפרק הראשון ברור לכם שזו הולכת להיות סדרה מדהימה. הרבה מהסדרות שאהבנו לאורך השנים התחילו בקול ענות חלושה, וסיימו בתרועה גדולה. מעט מאוד התחילו בפיצוץ למוח שמשאיר אותכם פעורי פה ובקריז מטורף לפרק הבא. כזאת היה הסדרה שעולה ביום שבת בערוץ 3 – "המגן", ששמה באנגלית (The Shield) הוא משחק מלים – מצד אחד מגן, ומצד שני התג של השוטרים. לכאורה – "המגן" היא עוד סדרת משטרה, על תחנת משטרה בלוס-אנג'לס, אבל רק לכאורה. הסדרה סובבת סביב דמותו של ויק מאקי, שוטר ותיק, קשוח ואולי הכי חשוב – מושחת כמו שטוני סופרנו היה אוהב. צריך לומר מילה על השחקן שמגלם את מאקי – מייקל צ'יקליס, שרובנו הכרנו אותו כטוני סקאלי, מפקח המשטרה בסדרה האיומה "איש משטרה" (ותודה לחברי הפורום שנזכרו איך קוראים לדבר הזה). ב"איש משטרה" צ'יקליס היה איש משטרה מהסוג שיש רק באגדות – טוב לב, מוסרי, מתלבט וחייכן. מהסוג שחוטף שמיכה ביום הראשון של קורס שוטרים. דמות החננה האולטימטיבי שיכול לככב רק בסרטים של הולמרק. הדמות שצ'יקליס משחק ב"המגן" דומה לדמות ששיחק ב"קומיש" כמו שעמרם מצנע דומה לג'ד בארטלט. בתשדירים זה אולי נראה אותו הדבר – אבל אפילו לא דומה.

אנחנו לא רוצים לגלות לכם יותר מדי ממה שקורה בסדרה. יש את ויק מאקי השוטר המושחת, יש את קפטן אסוודה הבוס שלו, שהוא המקבילה המשטרתית של קצין עתודאי, ויש שתי הופעות אורח של שחקנים מ"רצח מאדום לשחור", ויש סיום לפרק שישאיר אותכם בלי נשימה.

הרבה אנשים עומדים לא רואים היום "הסופרנוס" כי הם אומרים שהם לא ראו מההתחלה ולא מבינים מה קורה שם. אל תתנו לזה לקרות לכם עם "המגן". ביום שבת, ערוץ 3, תוותרו על כל מה שאתם עושים ותשבו לראות. אחר כך יהיה מאוחר.

 

 

 











