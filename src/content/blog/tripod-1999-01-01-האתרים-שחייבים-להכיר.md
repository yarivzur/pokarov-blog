---
title: "האתרים שחייבים להכיר"
pubDate: "1999-01-01"
source: "tripod"
category: "internet"
original_file: "/writings/internet/1999/11.22.1999.html"
---

**


 
















**Sat, 13 April 2002**

 

השבוע היה
לנו יום-הולדת. אמנם אדביזי לא הגיע לשיר לנו כמו שהוא שר לוונגלר בפרק הקודם של
"אוז", אבל היה לנו פתאי מ"למון-גראס" עם נר תקוע באמצע.
לכבוד יום ההולדת שלנו, אנחנו מביאים לכם קצת אתרים חגיגיים. ראשית – למתנות. האתר [www.dogdoo.com](http://www.dogdoo.com/) יאפשר לכם לשלוח מתנות שהן, איך לומר, קצת ריחניות,
קצת רכות, לרוב חומות, ותמיד, אבל תמיד, יוצאות מכלבים. כן, כן, מדובר באתר שתמורת
תשלום סמלי (בין 13-35 דולר, לא כולל משלוח) ישלח חבילה של חרא למי שתרצו. האין זה
נפלא? באתר ישנם הסברים המפרטים עד כמה הכלבים המופקדים על התוצרת (באסטר, ג'סי
וטדי, אם אתם באמת חייבים לדעת) מטופלים היטב, ובעיקר פרטים על המשלוח. אח, איזה
עולם. נמשיך ברוח החגיגית - הידעתם שבו דרק ואנחנו נולדנו באותו היום? כנ"ל
גם בוב קנדי. הידעתם שביום הולדתנו הכריזה אנגליה מלחמה על הולנד (אמנם ב- 1780
אבל בכל זאת). גם אתם יכולים להיות פרופסור הרסגור בכל מה שקשור ליום בו נולדתם - [www.scopesys.com/anyday](http://www.scopesys.com/anyday) יתמצת לכם אילו אירועים קרו
בהיסטוריה איזה יום. אמנם בראיית מבט אמריקאית, אבל זה מה יש. שורה תחתונה – מי שעדיין לא קנה לנו מתנות,
כדאי שיזדרז, לפני שתגיע אליו חבילה קטנה וריחנית, עם בולים של חו"ל.

 

 

# האתרים שחייבים להכיר

והיום – Suck. ג'יי לנו
כבר היה עושה מהאתר הזה בדיחת מוניקה לוינסקי, אבל אנחנו פשוט נספר לכם שמדובר
באחד המגזינים הכי ותיקים, הכי שנונים והכי אינטיליגנטים באינטרנט. אה כן, זה גם
אחד המגזינים שהכי פחות תבינו כשתקראו אותו. Suck  התחיל להתפרסם
באיזור 94', כטור יומי המנתח תופעות באינטרנט, בקולנוע, בתשקורת העוינת, וכמובן – במערכות יחסים. למשל – שבוע שעבר הם טיפלו בפרסומות
בבתי הספר, במשפט המדובר של מיקרוסופט, ובכרטיסי ברכה לחג ההודיה. אז אם זה כזה
מגזין אחלה, למה שלא נבין? מה, לא למדנו אנגלית? ובכן, המגזין נכתב על ידי אנשים
מאוד אמריקאיים, ומאוד אינטילגנטיים, ככה שמצד אחד חצי מהבדיחות לא תבינו כי אתם
לא מספיק חכמים (מה לעשות? זה מה אלוהים נתן) ומצד שני – יש את קיציס.

הכתובת: [www.suck.com](http://www.suck.com/)

כיצד נשלב
בשיחה?

היא:
"ראית את Suck היום? אני פשוט לא מבינה חצי
מהבדיחות שלהם"

הוא:
"וואו, אני ממש מעריץ אותך. את שועלית גלישה"

 

 

# קטנטנות

* יומן
פיקטיבי של רוברט דאוני ג'וניור בכלא, בקרוב אצל די-קפריו - [www.hecklers.com/Hecklers_Headlines/Archives/downey](http://www.hecklers.com/Hecklers_Headlines/Archives/downey). מאוד
מצחיק.

* לחבר שלך יש ריח רע מהפה ואין לך לב להגיד לו? חברה
שלך שמה את היד על הפה ולא נעים לך להגיד לה – [www.gentlehints.com](http://www.gentlehints.com/) ישמחו להגיד
את זה להם בעדינות, תמורת תשלום כמובן.

* הקומיקס היומי
החדש של אורי פינק "שבתאי" ב- www.nana.co.il מנסה
להתייחס להווי אנשי המחשבים. חוסר שביעות רצון הורגשה מצד חברינו החנונים.

 **












