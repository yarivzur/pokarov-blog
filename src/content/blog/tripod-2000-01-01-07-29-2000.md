---
title: "07.29.2000"
pubDate: "2000-01-01"
source: "tripod"
category: "internet"
original_file: "/writings/internet/2000/07.29.2000.html"
---

**


 
















**Sat, 13 April 2002**

 **

**::
כל יום לומדים משהו ::**

 

השבוע
נספר לכם על שירות חדש וחביב בשם 'זובה' (Zooba.com).
מעבר לתהיות הבלתי נמנעות מתי כבר יהיו סיומות חדשות לשמות אתרים כדי שנוכל להימנע
משמות כמו 'זובה', בואו ונראה מה מסתתר מאחורי השם הקריפטי-משהו.

הרעיון
ב'זובה' (אני ממש נהנה לכתוב את המילה הזאת. שמים לב?) הוא לשלוח למשתמשים פיסות
מידע, לא גדולות מדי ולא קטנות מדי, בנושאים כלליים שמעניינים אותם. הנושאים נעים
בין ביוגרפיות, היסטוריה ופילוסופיה, דרך ספורט ובריאות וכלה בבידור וספרות. בכל
אחד מהם יש גם תת-נושאים לרוב. אתן נרשמות, בוחרות את נושאי העניין, וכמה ימים אחר
כך מתחילים להגיע אליכן אי-מיילים. כל אי-מייל יספר לכם קצת על אחד מהנושאים
שבחרתן, וגם ייתן לכן לינקים עם אתן מעוניינות בעוד מידע. בשבוע שאנחנו מנויים
קיבלנו אי-מיילים על המצאת הצוללת, ארנסט המינגויי, בודהה, מרטין לותר קינג, המקדש
העתיק באפסוס, ג'יימס בונד ומשפט דרייפוס. כמו שאפשר לנחש, לא סימנו גננות כאחד
מנושאי העניין שלנו (לא שיש בזה משהו רע). מצד אחד המאמרונים שתקבלו לא מעמיקים
יותר מדי, אבל מצד שני זה נותן את התחושה כאילו אנחנו לא רק שורפים תאי-מוח מול
המחשב.

 

**::
מלה טובה, מלה רעה ::**

**מלה
רעה - **הרבה מילים
טובות היו להרבה אנשים להגיד אל העיצוב החדש של "נענע", ובצדק. חלק,
יפה, בהיר. ממש אחלה. הסיבה שלא שמעתם מילים רעות על העיצוב, היא שמי שאומר את המילים
הרעות לא מדבר עברית. הרבה שוכחים את זה, אבל ל"נענע" יש גם גרסאות
באנגלית, רוסית וערבית. משום מה "נענע" לא מצאו לנכון לעדכן את הגרסאות
האלה בעיצוב החדש. אולי גם הם שכחו שיש להם גרסאות כאלה, אולי פשוט לא אכפת להם
מהן מספיק.

אז
אם אתם מתגעגעים לעיצוב הישן של "נענע", נסו את זה - [http://arabic.nana.co.il/](http://arabic.nana.co.il/)

** **

**מלה
טובה – **ל"וואלה",
שלא קיבלו מאיתנו עד היום יותר מדי מילים טובות. שבוע שעבר הוסיפו שלושה כותבים
לשורות האתר – נתן זהבי, עינב גלילי וארא"ל סגל. שלושה אנשים שתהיו בטוחים
שלכתוב רגוע הם לא יכתבו. כמובן, שהטור הראשון זה תמיד קל. ככה שנצטרך לראות אם
המגמה המבורכת הזו תמשיך. מי יודע, אם "וואלה"
ישפצרו את איך שהאתר נראה, נשקול אפילו להפוך אותו לאתר הבית שלנו (אם רק היו
מסבירים לנו איך עושים את זה!)

 












