---
title: "Girl57"
pubDate: "2003-08-01"
source: "tripod"
category: "tv-reviews"
original_file: "/writings/2fg/TV/2003/Girl57.html"
---

**


 

@כותרת:
**

**נוסע 57**

** **

**@משנה:**

**השמנים מצאו את "נערה 57" מגרה בערך כמו גילה גמליאל. טוב, אולי קצת פחות.**

** **

**@רציף:**

אחת הסכנות בצפייה מרובה של פורנו, ממנה מזהירים פסיכולוגים ודעתנים אחרים השכם והערב הנה ירידת סף הגירוי של הצופים. אחרי שראיתם חמש כושיות עושות את זה עם עשרה גמדים, שני עוורים, שוטר וסוס, יש מעט דברים בטלוויזיה ו/או בחיים שיגרמו לכם להתרגשות.

זאת היתה המחשבה הראשונית שלנו אחרי צפייה מרוכזת ב"נערה 57", תכנית הסקס של ערוץ "אגו". יכול להיות שסף הרגישות שלנו עלה עד כדי כך שתוכנית המוקדשת כולה לסקס גורמת לנו לפיהוקים מפוקקי לסתות? אז התשובה (לרווחתנו, יש לציין) היא שלא. "נערה 57" היא פשוט תוכנית משמימה. השמן המכביסט אף שקל להשתמש בה כדי להרדים את תקווה, בתו הפעוטה, אבל פחד שאורית פוקס תגיח פתאום בפריים ואז מדובר בשנים של טיפול פסיכולוגי לילדה.

נתחיל במגישה. אם תקחו אותנו (בבקשה!), תלבישו אותנו במחוך עור, גרבוני רשת, ליפסטיק אדום בוהק ותשימו לנו שוט ביד, התוצאה תהיה סקסית? איפה. עשרות קוראים וקוראות מסתובבים כרגע בזעקות אימה בשל התמונה שהם מדמיינים. אותו דבר עם מרינה שויף. אולי זה הבימוי, אולי זו היא, אבל הבחורה מייצרת סקס אפיל במנות שהיו גורמות לגילה גמליאל להיראות נחשקת. לכאורה – מה לנו ולסקס אפיל של מגישה? האין גבול לבהמיות השוביניסטית שלנו? (במאמר מוסגר – לא). מצד שני – מגישה של תוכנית על סקס אמורה לשדר, איך נאמר, סקס.

גם אם נתעלם מהסקס אפיל המפוקפק של גברת שויף, התוכנית עצמה משמימה במיוחד. במהלכה יש פינות מעניינות פחות או פחות (כל פעם יש אורח משמים אחר), פינת סרטים כחולים משעשעת לפרקים, והבונבון העיקרי – מאזינים חולקים עם מרינה את הפנטזיות שלהם. אנחנו לא יודעים – אולי פשוט לישראלים יש פנטזיות משעממות מהתחת (לא יכולנו להתאפק), אבל כולם נשמעים כמו נהגי מוניות משועממים שמתקשרים לציפורי לילה עם גדעון רייכר.

באופן כללי ערוץ "אגו" עושה מאמצים ניכרים להפוך לערוץ פורנו לייט בזמן אחרון. עלעול ברשימת התוכניות החדשות לחודש אוגוסט מעלה תוכנית אחת על רכב, והתכניות הבאות – האורגזמה הגדולה, מכונות מין, סרטים אסורים, פורנוגרפיה בפעולה, מסע חשפניות, וכהנה וכהנה. יכול להיות שזו מגמה לגיטימית, יכול להיות שלא. חבל רק שהפקת המקור היחידה בכל הסיפור היא כזו אנחנו מנחשים שהבמאי מחליף זוויות צילום רק כדי שהוא יוכל להישאר ער.

** **

 

 











