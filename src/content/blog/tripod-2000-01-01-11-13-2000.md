---
title: "11.13.2000"
pubDate: "2000-01-01"
source: "tripod"
category: "internet"
original_file: "/writings/internet/2000/11.13.2000.html"
---

**


 










 |



 |


 |

**Sat, 13 April 2002**

 **

**:: אינטראקטיבי, עלק ::**

אז חזרתי אחרי שבוע
בניו-יורק, ולמרות שהטור הזה מוגדר כטור אינטרנט, נתעסק השבוע בכמה דברים לא כל כך
קשורים, וכמה כן.

 

נתחיל בתערוכה קטנה אבל מאוד
מגניבה שראינו – התערוכה היא של סטודנטים בתוכנית שנקראת ITP
במסגרת בית-הספר לאומנויות של אוניברסיטת ניו-יורק. ITP
זה ראשי תיבות של Interactive
Telecommunication Program. מדובר
בתוכנית לתואר שני המשלבת אומנות עם מדיה דיגיטלית. בתערוכה מוצגות עבודות של
תלמידי התוכנית המפוזרות בין המעבדות והכיתות השונות. בין העבודות שניתן למצוא
בתערוכה רבות מתרכזות בשילוב בין תנועה, צליל ווידאו. בין אלו ניתן למצוא מצלמות
הסורקות את המבקרים, והופכות את התמונות להדפס צבעוני על הקיר, תא חשוך בו נסרק
המבקר ומוצגת תמונה תלת-ממדית שלו וכד'. כמה עבודות משכו את תשומת לבנו במיוחד –
בראשונה יש תיבה קטנה שמציצים לתוכה. בתוך התיבה יש אור אדום ובובה של עובר. אחרי
כמה דקות, מרגישים איך העובר ואתם נושמים באותו קצב. מפחיד. עבודה נוספת מגניבה עד
מאוד היא "מראת העץ", משטח של כפיסי עץ על מנועים קטנים, אשר משנים את
הזווית שלהם בהתאם לניתוח תמונה של מצלמת וידאו קטנה הממוקמת באמצע המשטח. התוצאה
היא שמי שעומד מול המשטח רואה מולו מראה (ברזולוציה נמוכה, אבל עדיין) העשויה
חתיכות עץ. כל כך מגניב, שקשה לתאר. בקיצור – אם אתם בניו-יורק ויש לכם חצי שעה
פנויה, תקפצו לבניין טיש (ברודווי ושמונה), ותעלו לקומה רביעית. לא תצטערו.

 

**::**** ****הורה וינדיגו ::**

בדרך כלל אנחנו לא כותבים על
דברים שקשורים לפאלם-פיילוט אבל הפעם נחרוג ממנהגנו כדי להמליץ על אפליקציה שהרבה
ממכם מכירים, אבל בכל זאת. מדובר בתוכנה קטנה וחמודה בשם "וינדיגו" ([www.vindigo.com](http://www.vindigo.com/)), אשר בעצם מכילה מדריכים לערים שונות בעולם. מובן שרוב הערים הן
בארצות-הברית, אבל יש גם כמה באירופה. בכל מקום בעיר בו אתם נמצאים, אתם יכולים
לשלוף את הפאלם (או הוייזור, במקרה שלי), לציין מה אתם רוצים – אוכל, קניות,
בילויים, איזה סוג מכל דבר, והתוכנה תביא לכם את המקום הקרוב ביותר, כולל הוראות
איך להגיע. פשוט. גאוני. מומלץ.

 

**:: בלוז לירוקי המדים ::**

מכיוון שצה"ל חושב שהדרך
הכי טובה לנצל מתכנת עם שנים של נסיון זה לתת לו לשמור על גבעה שוממת בירוחם,
המדור יוצא לחופשה מאונס של חודש. להתראות באמצע דצמבר...

 

**:: קטנטנות ::**

נטקינג הרימו אתר נחמד לכבוד
האוסף החדש של Blur, להקה שנכנסה לנצח ולו רק בגלל מוסיקת הפתיחה של Fifa99 – www.netking.com/blur

 

אתר נשים חדש ולא רע –www.woman.co.il . כתבות בנושאים שאמורים לעניין נשים (למה אין טכנולוגיה?)

במקביל, השיקה רשת סופר-פארם
אתר לאמהות בשם BLife. לא שאנחנו מנסים לרמוז שנשים חייבות להיות אמהות. חס וחלילה. [www.blife.co.il](http://www.blife.co.il/)

 

לפני כמה זמן כתבנו על אתר
בשם Paypal המאפשר לכם לשלוח כסף לחברים דרך האינטרנט. אז הנה, עכשיו הם גם
עובדים מחוץ לארה"ב, כולל ישראל. זה הזמן לשלם את כל החובות. [www.paypal.com](http://www.paypal.com/)

 

 












 |