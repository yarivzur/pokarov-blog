---
title: "IntensiveCare"
pubDate: "2002-01-01"
source: "tripod"
category: "tv-reviews"
original_file: "/writings/2fg/TV/2002/IntensiveCare.html"
---

**


 
















**Fri, 03 May 2002**

@כותרת:

אי.אר. לילידים**

 

@רציף:

אחד הקטעים
הכי מעצבנים בחתונה (כמו שחווה כל מי שעבר את התענוג המפוקפק הזה הוא לקנות את
החליפה לחתן. יש טענות שגם לקנות שמלת כלה זה לא צחוק, אבל אסור לנו להיות שם, אז
מה אכפת לנו. רק צריך לעשות בראש תנועות של אמפתיה, וזה עובר. חליפת החתן מתחילה
כמובן כגלביה, או כל רעיון מקורי אחר שיש לחתן לגבי מה שהוא ילבש. בסוף – כולם
מגיעים לאותה חליפה עם עניבה. כמו בחקירות של השב"כ – התוצאה היא תמיד אותה התוצאה,
השאלה היא כמה אמפרים יעברו דרך הביצים שלכם בדרך. וכן מצא את עצמו השמן המאורס
מגיע לאותה פירמת חליפות מפורסמת (בלי שמות!) אשר מפאת היועצים המשפטיים נכנה אותה
"סוט נאצי". אצל הסוט נאצי אי אפשר לקנות חליפה לבד. חייבים לבוא עם האישה. כן, כן.
אם תבואו לבד ותבקשו חליפה – יגידו לכם לחזור יחד עם האישה, אחרת לא תקבלו שירות
(אלא אם כן אתם שחקן כדורגל כמובן). מעניין מה יהיה ל"מבט נשי" להגיד על זה. מיותר
לומר שאם תבואו לקחת את החליפה ביום שישי תקבלו נחרת בוז, כי כמובן שאין לכם מה
לעשות באמצע השבוע אלא להיגרר לדרום תל-אביב בחיפוש אחר חליפות. לכן, מובן שכשהשמן
המאורס הגיע הביתה, אחרי שנחנט בחליפות לאורך כל הבוקר, הדבר היחיד שהוא רצה זה קצת
מרגוע. ואיזה מרגוע אפשר לדמיין יותר מאשר מיכל ינאי בבגדי אחות סקסיים (כן, כן,
אנחנו יודעים את כל התשובות שיש לכם לשאלה הזאת. ארצה!)?

התיישבנו
בנחת לראות את "טיפול נמרץ", סדרת הפאר החדשה של טלעד. כן, מסתבר שאפשר לעשות סדרות
דרמה בארץ. "101" היתה החזרה הכללית, וזאת הסדרה האמיתית (גם פה ליאת גליק מתוקה
מתמיד. יש קשר ללילך גליקסמן?). סדרה משובחת, עשויה נכון, מצולמת נכון, פסקול נכון
(פיטר גרינאווי על ההתחלה? סחתיקה), בקיצור – ממתק למוח. רק דבר אחד מציק לנו (למה
אתם לא יכולים לפרגן אף-פעם?) איפה מיכל ינאי? מאז המערכון שהציג אותה בביריות,
מחוך ושוט ב"המחשוף", יש לנו חיבה מסוימת לתואמת גווינת' פאלטרו הישראלית (לא, זאת
לא מחמאה). ואם לשפוט על פי כל הכתבות בעיתונים, ותמונות השער במגזינים שונים, היא
היא אמורה להיות הכוכבת של הסדרה. אז ואללה – ראו אותה לשלוש דקות בפרק הראשון של
הסדרה, כשהיא אורזת מזוודה וטסה לחו"ל. נשאלת השאלה – אם יש לסדרה צוות שחקנים כל
כך מכובד – לימור גולדשטיין, עמוס לביא, אסתי זקהיים ואפילו יוסי גרבר בתפקיד קאמפי
מתמיד, למה מיכל ינאי היא זאת שנשלחה לעשות את סבב הראיונות עם כל העיתונאים? לימור
גולדשטיין נותנת בסדרה משחק נהדר ומיכל ינאי נותנת שלוש דקות עם שתי שורות. יכול
להיות שבפרק השני הכל משתנה, אבל עדיין, זה מריח כמו לדחוף מישהי לסדרה רק בגלל
שהיא מפורסמת למחצה. אם נעזוב לרגע את הקטע של מיכל ינאי – "טיפול נמרץ" היא גרסת
אי.אר. שלנו. בלי יומרות, בלי התחכמויות – עבודה מקצוענית שיכולה להרגיע כל אחד, גם
הוא לא היה צריך לשמוע באותו בוקר ממוכר חליפות שבלי אשתו לעתיד אין לו את היכולת
המנטלית לבחור חליפה.

 

 











