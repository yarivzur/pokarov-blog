---
title: "ColdFeet-5thSeason"
pubDate: "2003-01-01"
source: "tripod"
category: "tv-reviews"
original_file: "/writings/2fg/TV/2003/ColdFeet-5thSeason.html"
---

**


 










 |



 |


 |

**Fri, 04 April 2003**

@כותרת: שוקולד מריר**

 

@רציף:

העולם מתחלק לשתי קבוצות אנשים – אלה שראו "רגליים קרות" והתאהבו בה מיד, ואלה שלא ראו את הסדרה מעולם. הקבוצה השלישית – אלו שראו את הסדרה ולא אהבו, לא ראוים להיקרא אנשים למעט לפי הגדרה מילונית. הקטע הבא מיועד לקבוצה השנייה, כי לקבוצה הראשונה מספיק להגיד – שמיני לאפריל, יס פלוס, עונה חמש של "רגליים קרות" מתחילה. אז לכל השאר, בואו וננסה להסביר לכם על ידי שאלת פסיכומטרי. זוכרים שהיתה סדרה ישראלית בשם "פאזל", שבה עשו נסיון לעשות "סיינפלד"? יפה. היחס בין "פאזל" ל"סיינפלד" הוא כמו היחס בין "שבתות וחגים" משולבת עם "הבורגנים" ל"רגליים קרות". מדובר ללא שום ספק (למי שיש ספק שילך לראות אדיר מילר) בסדרה הכי מדהימה שנוצרה אי פעם בכל מה שקשור לזוגיות ומערכות יחסים. אה כן, והיא גם בריטית. הסידרה עוקבת (זו השנה החמישית) אחר שלושה זוגות במנצ'סטר – אדם ורייצ'ל, עם תינוקם שזה עתה נולד, דיוויד וקארן, הבורגנים + שלושה ואומנת (ויוה ראמונה!) שזה עתה נפרדים, והגיבור האישי שלנו – פיט, בחור שמן, לא יוצלח, שאשתו עזבה עם הילד לארצות הברית - השמן הנשוי מוכן להודות שהוא בכה בפרק הזה, וזו הפעם היחידה שהוא בכה בגלל טלוויזיה (אם לא כוללים שידורים ישירים של משחקי בית"ר). בסוף העונה שעברה התחתן פיט עם ג'ו, אהובתו החדשה והמאוד אוסטרלית, ומעולם לא פרגנו למישהו שמן בטלוויזיה כמו שפרגנו לו.

אז החדשות הטובות הן שהסדרה המדהימה הזאת חוזרת. החדשות הרעות – לפי כל הרמזים שאנחנו מקבלים – מדובר רק בארבעה פרקים ואחריהם זה נגמר. סופית. מצד שני – רק בשביל ארבעת הפרקים האלו, שווה היה לעשות לווין.

 

 

 











 |