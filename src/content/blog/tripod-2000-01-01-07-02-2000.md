---
title: "07.02.2000"
pubDate: "2000-01-01"
source: "tripod"
category: "internet"
original_file: "/writings/internet/2000/07.02.2000.html"
---

**


 
















**Sat, 13 April 2002**

 **

**:: יומולדת, יומולדת
::**

תאמינו או לא, אנחנו
חוגגים שנה למדור הזה. פצחנו לפני שנה במדור קטן, שנועד להביא לכן ולכם אתרים קצת
שונים, היושבים על כבישי העפר הקטנים המתפצלים מאוטוסטרדת המידע. בטור הראשון ([www.tam.co.il/2_7_99/magnet.html](http://www.tam.co.il/2_7_99/magnet.html)) הבאנו אתרים המלמדים אתכם להכין סושי יחד עם אתרי מוות מעוררי
בחילה. מה נאמר ומה נגיד, קצת מתרגשים, קצת מהורהרים, קצת בוחנים את המשך הדרך.
יומולדת. כנראה שנעשה מה שאנחנו עושים בכל יומולדת סטנדרטי – נשתכר ונלך לישון
לבד.

 

עברה שנה, נשארנו
מדור קטן, קצת יותר מיינסטרימי (מה לעשות, מתבגרים), קצת פחות נאיבי. אבל, אל תבכי
בשבילנו ארגנטינה, נמשיך לשרת בנאמנות ובחדווה, וכדי להוכיח את זה, נביא היום אתר
מיוחד, כזה ששמרנו להזדמנות חגיגית (יחד עם קופסת הגודייבה המתבקשת). אנחנו יושבים
על האתר הזה בשקט בשקט כבר חודשים, לא מספרים עליו לאף אחד, רק כדי להביא אותו
היום. עלמות חן, גברברי חסד, קבלו במחיאות כפיים את [www.bam-b.com](http://www.bam-b.com/). מדובר באחד האתרים היותר מוזרים שנתקלנו בהם עד היום, ונתקלנו לא
מעט. את האתר יצר בחור בשם פאייז ג'פרי, כנראה הולנדי, והוא מכיל, טוב, האמת שלא
לגמרי ברור מה הוא מכיל. לאחר שוטטות מסיבית באתר נראה לנו שמדובר בסקס בין
חייזרים ובובות ברבי. יש לאתר חמישה חלקים תחת השמות – Fluid,
Alien
Propagation, Cutex,
Nova
& Sega, ו- Sunshine. כל החלקים תמוהים באותה מידה, עם דמויות אנימציה בובתיות, עושות
מעשים תמוהים יותר או פחות, ואיזה שהוא קשר חזק לאיילות. מן הראוי לציין שיש לאתר
איזה שהוא אופי מיני, אז מי שזה מפריע לו – שיחכה לאתר הבא.

 

נסיים באתר שיאפשר
לכם לשיר במלוא גרון (שירי יומולדת והקדשות יתקבלו בברכה). כן, כן, השילוב הבלתי
נמנע (איך לא חשבו על זה קודם) של MP3-ים
וקריאוקי - [http://mp3karaoke.com](http://mp3karaoke.com/). באתר אפשר למצוא אלפי קבצי מוסיקה מותאמים לקריאוקי, יעני
פלייבקים, הניתנים להורדה (תמורת תשלום הנע בין 2 דולר לדולר וחצי). בין הלהיטים
הנוכחיים – "אופס עשיתי את זה שוב" (לבשתי משהו קטן עלי בשתי מידות) של
בריטני אלילתנו, "דנסינג קווין" של אבבא, והפלא ופלא – המלך – אלביס.

 

זהו להשבוע. בשבוע
הבא – מה קורה כשקונים ב- 4sale.co.il. שבת שלום.

 












